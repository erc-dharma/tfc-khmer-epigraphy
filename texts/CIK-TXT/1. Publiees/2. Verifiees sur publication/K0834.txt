K. 834 Stèle de Tuol Ta Pec
Estampage EFEO n. 1071, n. 1096

IC V, p. 244
Texte :

Face A

I.
(A1) @ namaś śivāya yo haṅsaḥ khago mānasagocaraḥ
(A2) sanādo rddhenduvindvivdho vedhasāpi sudurgrahaḥ //

II.
(A3) namo bhartre vidhātrāder andhakadhvāntabhāsvate
(A4) tripuraidhāgnaye bhūmisvarbhūśambhāya śambhave //

III.
(A5) name trinetraṁ yan netrajvalano jājvalīty alam
(A6) uddāmadarppakandarppaśonitājyāśanād iva //

IV.
(A7) śambhur vvibhāti yo bhūriprabhāvo bhuvanaprabhuḥ
(A8) api gaṅgādhr̥tau krudhyadumābhrūbhaṅgajātabhīḥ //

V.
(A9) namo stu śivaliṅgāya yadādijyotir aiśvaram
(A10) niśśreyasābhyudayayos siddhyai dhātrādisādhitam //

VI.
(A11) nr̥siṅho hantu vo ṅhāṅsi hiraṇyakaśipor uraḥ
(A12) nināya dvāratāṁ mr̥tyor yyaḥ kharair nakharāṅkuraiḥ //

VII.
(A13) mādhavo vo dhr̥tin dhattāṁ yo dhiśete mvudhin dhruvam
A14) vivudhāryyāyudhadhvastaskandharaudhiradhūtaye //

VIII.
(A15) vrahmā vo vatu yasyāsyasarojāni cakāsati
(A16) trayīmayāṅśumaddhāmavodhitāni śriyāniśam //

IX.
(A17) svayambhūr bhāti bhūtānāṁ mānasāmbhojabhāsvatī
(A18) yenāvirbhāvyate bhānuvibhābhā bhāratī satī //

X.
(A19) yuṣmākam akṣayā bhūtīr bhānubhaṭṭārakaḥ kriyāt
(A20) svarggāpavarggadāyī yo bhaktyā jātv api saṁsmr̥taḥ //

XI. 
(A21) bhānur bhāti nu yo bhaktakāmodbhāvāya bhūbhavaḥ
(A22) śambhusam̃rambhahutabhugbhasmībhūtasmarādhibhāk //

XII.
(A23) bhāratī bhavatāṁ bhūtyai bhūyād yā bhāvabhāvitā
(A24) yasyādbhutaprabhā bhāgyabhūtibhūmnāṁ sabhājanam //

XIII.
(A25) bhāratī bhāti yāmbhojabhavo vaktrāvjarāginī
(A26) tanmadhvāsavapityeva mattā vedaravākulā @ //

XIV.
(A27) āsīd dharādharaśirodhr̥tapādas taronidhiḥ
(A28) rājā sūryyavjavodhī śrīsūryyavarmmeti sūryyavat //

XV. 
(A29) yaś śrīndravarmmarājendrajananyanvayanīradhau
(A30) lavdhajanmā kalāḍhyo dhād vidhor iddharucis tulām //

XVI.
(A31) maheśvaramanohāri tejasān dhāma śaktimat
(A32) dviṭtārakayaśodhvaṅsivālyaṁ yasyeva pāvakeḥ //

XVII.
(A33) śaiśavaṁ śuśubhe yasya śaurer iva śubhaṁ śriyā
(A34) śatrunāśi vinā śeṣaṁ yaśodāśāviśeṣakr̥t //

XVIII.
(A35) yasya tejasvino dikṣu pādacāras tamopahaḥ
(A36) gorasādānadakṣasya vandyas sarvvair vyarājata //

XIX.
(A37) līlām ākhandalīyām yo lalāv alam alaṅghayan
(A38) gurūpadeśaṁ vivudhopakārakaraṇakṣamam //

XX.
(A39) ināt tejasvino lavdhakalāsomo pi somavat
(A40) padarucyā jagaddhlādī yo bhūt padmarddhivardhanaḥ //

XXI.
(A41) caturmukhamukhād bhraṣṭā bhāratī nv adhikādhibhāk
(A42) caturāsyaṁ yam āsādya sukhitābhūt prajāpatim //

XXII.
(A43) vivudhopāśitaś śāstā yas sahasradr̥śo py alam
(A44) lokeṣu śamyutanayaḥ pratītadhiṣaṇo bhavat //

XXIII.
(A45) yas satyatyāgaśauryyāṇām āsīd ekāśrayas satām
(A46) mude vrahmācyuteśānāṁ mūrddhā merugirer iva //

XXIV.
(A47) guṇair agaṇitair gorair api gaurīguruṁ girim
(A48) yo gauravan nu gamayed gaṇanā kānyasadguṇe //
% gorair: "Sic pour gaurair" (Coedès).

XXV.
(A49) bhaktāghasaṅghaghātī yo dhāmnā gharmmaghr̥ṇir yyathā
(A0) anaghāpaghaṇo narghyaghr̥ṇodghaś śrīghaṇoti yaḥ //

XXVI.
(A51) juṣṭaḥ punyajanair ājidurjayo jāṅghrinīraje
(A52) yo jasraṁ nīrajobhaktir arājad rājarājavat //

XXVII.
(A53) caturbhujabhujābhaujā mahorjjitavirājajit
(A54) bhujaṅgabhid bhujo yasya reje jitajagajjvaraḥ //

XXVIII.
(A55) didyute yasya dorddando dānadāyī dvijādiṣu
(A56) dattadyusundarinandoditadvid vr̥ndadānataḥ [//]

Face B

XXIX.
(B1) kr̥ttārināyakākr̥ṣṭihr̥ṣṭanākāṅgaṇākulam
(B2) kr̥tī parārthakaraṇe yo kr̥tānekasaṅgaram //

XXX.
(B3) khacitas saṅkhaśikhariṇy ariśekharaśākhibhiḥ
(B4) nissam̃khyo yena khastrīṇāṁ khetaḥ khadgena khanditaiḥ //

XXXI.
(B5) yaḥ preṅkhadkhadgakhurdālamukhair mmukhyāryuro khanat
(B6) saṅkhakhinnasvakhāny asrasalilais sukhayann iva //

XXXII.
(B7) mānasāsīnasomo yas somānvayasamudbhavaḥ
(B8) sarvvāśāsthayaśassomo vāksomaprīṇitaprajaḥ //

XXXIII.
(B9) ekaḥ ko gnisudhābhūta ekakālaṁ dviṣatsatoḥ
(B10) ity ekāgrā vudhāḥ pr̥ṣṭau yam ekañ jagur uttaram //

XXXIV.
(B11) dvibhujo pi caturvvāhur dvinetro pi sahasradr̥k
(B12) dvijihvamarddī dvijarād dvitīya iva vikramaiḥ //

XXXV.
(B13) trivarggapralabhāṅ nītyā trivandhacchit trikarmmaṇā
(B14) trinetravandhasadbhaktir yas trilokasthasadyaśāḥ //

XXXVI.
(B15) yañ caturllokapālābhañ caturddigvijayorjitam
(B16) lakṣmīś caturupāyajñañ catura[ṁ] prāpya niścalā //

XXXVII. 
(B17) pañcānano rināgendre pañceṣur yyoṣiṭāṅgaṇe
(B18) yaḥ pañcāṅgaprayogajñaḥ pañcapāndavavad raṇe //

XXXVIII.
(B19) ṣadardhanayanadhyāyī ṣadaṅgavidhikovidaḥ
(B20) ṣadvairimathanaś śaktyā yaṣ ṣadānanavad yudhi //

XXXIX.
(B21) saptatantuṁ vitanvānas saptaprakr̥tirañjakaḥ
(B22) saptāvdhidvīpaśaileṣu yo dhāmnā saptasaptivat //

XL.
(B23) aṣṭārddhador iva guṇair aṣṭārddhāsyaś ca vidyayā
(B24) aṣṭāśāsthayaśā yo nu manor aṣṭaguṇādhikaḥ //

XLI.
(B25) navayauvanadr̥pto yo navagrahasamaprabhaḥ
(B26) navavarṣaṁ vitatyājim avdhidvinavarājyabhāk //

XLII.
(B27) daśānanāritulyaujāḥ daśadharmmānuraktadhīḥ 
(B28) daśatāpatapobhijño yo daśāśātano nr̥ṇām //

XLIII. 
(B29) yo navadyodayo vidvān uditoditavaṅśajaḥ
(B30) pratarddanadilīpādimedinībhr̥dudāradhīḥ //

XLIV.
(B31) sadakṣatanayaś candrabhūṣārhas sadvr̥ṣasthitiḥ
(B32) bhūbhr̥nmūrddhoddhr̥tāṅghrir yyo vabhau śambhur ivāparaḥ //

XLV.
(B33) maheśvaraśirassthāyipādaśrīr bhūbhr̥tāṁ mataḥ 
(B34) kalāḍhyo vandito lokair yo pi nakṣatrarād iva //

XLVI.
(B35) yadbhujasya prabhāvād bhūr iyaṁ bhūrivibhūtibhāk
(B36) na jajñe nu purābhartr̥bhūmabhaṅgodbhuvāṁ bhiyaṁ //
% yadbhujasya pra°: yadbhujasyapra° IC.

XLVII.
(B37) anekaguṇadam̃ṣṭrārho varāhavapurāśritaḥ
(B38) kr̥ṣṇavat kīrttininadais trāsayām āsa yo dviṣaḥ //

XLVIII.
(B39) suvarṇnabhūdharo merur nameruḥ prārthitapradaḥ
(B40) punyaśloko nalābho yo nalābho bhūt samijjvalan //

XLIX.
(B41) yo mandarāgo dviṭsindhumathane yudhi rāgavān
(B42) viṣayeṣu virāgo bhūt surāgo vivudhāśrayaḥ //

L.
(B43) guhāśayo mahāsattvaḥ paranāgavināśakr̥t
(B44) māhavanirato rājasiṅho yo yuktam īritaḥ //

LI.
(B45) kāntārāgāśrayo bhūtibhūṣito viṣayārijit
(B46) manumārggāśrito gādi yo mahāyatir ity api //

LII.
(B47) asakto py ātmahāneṣu nītiśāstraviveky api
(B48) sapuṣkaro raṇaratau paradārīhate sma yaḥ //

LIII.
(B49) śūro pi yo hatāsam̃khyaśatrur apy ājirājiṣu
(B50) kṣatradharmmarato py āsīt paralokād arāttabhīḥ //

LIV.
(B51) kharakhadgasahāyo yo mahāgo mitravatsabhit
(B52) api govarddhanotko yaṁ satsahāya itīritaḥ //

LV.
(B53) sa sainyasyāsya yāni ṅghridhūlīspr̥ṣṭaś śriyojjvalaḥ
(B54) mahīnaḥ puṣkarenas tu niśśrīko bhūt tadadbhutam //
% °dhūlī°: "Sic pour dhūli" (Coedès).

LVI.
(B55) ākhandalasya yo bhikyāṁ śatasam̃khyamakhodbhavām
(B56) khandayan nv akr̥tāsam̃khyān akhinnas sanmukho makhān //

LVII.
(B57) caturmmukhamukhāny apy abhikhyākhyāne khilaṁ śr[u]taiḥ
(B58) mukharāṇy asya khidyeran khalu kānyC ⏑ - ⏑ -

LVIII.
(B59) hataśeṣāhitā yasya nirīhā Cī ⏑ - ⏑ -
(B60) śaṅke śauryyaspr̥hāmohād guhā = = ⏑ - ⏑ -


Face C

LIX.
(C1) mahatāṁ mahatī vr̥ttiḥ parārthārhe yad āhave
(C2) svaḥkāntās svavihārotkāḥ yo jahāv ahite hatāḥ //

LX.
(C3) bhīror api bhayaṁ śauryyam aho bhāvayati sphuṭam
(C4) hariṇākṣyo hitānāṁ yadguhāsv asya harīhitāḥ //
% hariṇākṣyo: hariṇāksyo IC (coquille?)

LXI.
(C5) vihārāhārahārādirahitāhiguhehitāḥ
(C6) dussahādhīsahā hīnahāvā yasyāhitastriyaḥ //

LXII.
(C7) nīrandhradhvāntavairidhvad vradhno dīdhitibhir ddivā
(C8) yas tu dhāmnā dharāmbhodhidhararandhrāridhut sadā //

LXIII.
(C9) śokāgnyastā vitilakā viparyyastavayasthitiḥ
(C10) virūpā vidhavā yaddvidyoṣā grīṣmāṭavī yathā //
% °vayasthitiḥ: "Corr.: °vayaḥsthitiḥ" (Coedès).

LXIV.
(C11) śaureś śauryyaṁ madhudhvaṅsi dhūrjaṭeś cānvakāntakr̥t
(C12) hareś ca gotrabhidbhettr̥ yasya tu pratiyodhinām //
% cānvakāntakr̥t: "Corr.: cāndhakāntakr̥t" (Coedès).

LXV.
(C13) yasyāgneś ta tayoś śaktir bhūtikr̥t samidujjvalā
(C14) apy ekā dviṇmanodīprā śamyantarjvalitāparā //

LXVI. 
(C15) dharādharaśirorūḍho vividhadvijasam̃śrayaḥ
(C16) kalpāṅghripābho yasyāṅghrī reje śrayimatārthadaḥ //

LXVII.
(C17) saddānānandavāṣpārdre yannetre nu śritaṁ śriyā
(C18) kārpaṇyapaṅkyanyanr̥pasparśakalmaṣamoṣaṇāt //

LXVIII.
(C19) śaktiḥ kroñcakuladhvaṅsiny aritārakadāriṇī
(C20) guhasyāstā hitāyus tu yasyāvanipapātinī //

LXIX.
(C21) bhujaṅgabhaṅgavinatodayadāyi valaṁ mahat
(C22) garudasyeva yasyāpi parapuṁsā na mardditam //

LXX.
(C23) śrīs sadoṣodayañ candrañ caturddoṣañ ca cakriṇam
(C24) na jahāti sma nirddoṣe yatra yogini kā kathā //

LXXI.
(C25) padmas sakaṇṭakaḥ pāṅko jālo jadaruciś śaśī
(C26) hitveti śrīr nutau bheje narisūriṁ yaṁ āryyajaṁ //

LXXII.
(C27) śivālayo hariyutaṁ pundarikāsanācitam
(C28) rambhāḍhyaṁ dviṭpuraṁ yasya svargasthānam ivābhavat //

LXXIII.
(C29) nityāravdhādhvarāgnes samamuditavatī projjvalābhiś śikhābhir
(C30) yyatkīrttir lavdhadāhā dhruvam udadhipayasthaurvvavahniprataptā
(C31) śītasvacchāmvumagnā surapurasaritaḥ śaityakhinnātha meror
(C32) mūrddhany āsannasūryye sthitikr̥d atitarastāpinī tadvahisthā //

LXXIV.
(C33) saṅkhe nissam̃khyasenāsarabhasacaraṇoddhūtadhūlipratānān
(C34) nirandhrān andhakārīkr̥tasakaladiśo vyomani vyaśnuvānān
(C35) yasyālokyāttaśaṅko nu kajapatir iti grastukāmo dyam āyān
(C36) svarbhānur bhūpadhāmnoruvapur abhi nabho sau bhiyā kvāpi līnaḥ @

LXXV.
(C37) // āsīd myaṅnāmabhr̥n mantrī śrīddhaś śrījayavarmmaṇaḥ
(C38) aninditapure lavdhajanmāmaratarur nr̥ṇām //
% śrījaya°: crījaya° IC (c faute pour ç).

LXXVI.
(C39) sa bhaktimatimān sabhyas santataṁ saṁmatas satām
(C40) śāsane sumatān tasya svātmanaḥ pratisaṁmataḥ //

LXXVII.
(C41) dvandvādrigirirājyastho rājñaś śrījayavarmmaṇaḥ
(C42) ācāryyavyāpināmābhūd yadbhrātā hotr̥tāṅ gataḥ @
% °stho: "Sic, pour °stha-" (Coedès).

LXXVIII.
(C43) śrīndravarmmāvanīśasya yadbhrātāpi purohitaḥ
(C44) nāmnā śikhāntarācāryyo yogī śaivāgamaśrutaḥ //

LXXIX.
(C45) śrīyaśovarmmadevasya kṣitināthasya cānareḥ
(C46) śaivaś śikhāntarācāryyas sadasyas sa gurur bhavet //

LXXX.
(C47) sa sarvvarājakāryyeṣu tadrājye stheyatāṅ gataḥ
(C48) kalpavit kalpayām āsa devakṣetreṣu kalpanām //

LXXXI.
(C49) śrīharsavarmmaṇo rājño rājyabhājo dvidordalaiḥ
(C50) hotr̥tām agamat so pi bhrātarau yasya vallabhau //
% śrīharsa°: sic IC, vérifier l'estampage.

LXXXII.
(C51) yaś śrīrājendravīrākhyo jyeṣṭhas sarvvajanapriyaḥ
(C52) kośakoṣṭha prabhutve taṁ sthāpayām āsa bhūpatiḥ //

LXXXIII.
(C53) śrīvikramavijayākhyo nujo jayyaparākramaḥ
(C54) vyāpārāsyādhipatye taṁ sthāpayām āsa bhūdharaḥ //

LXXXIV.
(C55) sthāpayām āsatus tau ca dharmmasaṁsaktamānasau
(C56) dvihastaṁ lingam aiśānam idañ ca pratime śubhe //
% lingam: sic IC, vérifier l'estampage.

LXXXV.
(C57) śrīśānavarmmaṇo nāmnā kṣitīśasyārināśinaḥ
(C58) yadbhrātā hotr̥tāyato rudrācāryyāhvayo bhavat //

LXXXVI.
(C59) [v]yomavānāṣṭabhūbhājo rājñaś śrījayavarmmaṇaḥ
(C60) = = satkarmmaṇākhyātaḥ purodhās so bhavad yatiḥ //

LXXXVII.
(C61) [śrīha]rṣavarmmaṇo rājño dvidviddalamahībhujaḥ
(C2) = [āc]āryyāhvayo yāto yadbhrātā hotr̥tāṁ bhavet //
             

Face D

LXXXVIII.
(D1) yadbhrātā hotr̥tāṁ yātaś śrīmadrājendravarmmaṇaḥ
(D2) sadāśivāhvayas sāṅgo yas sadāśivavad bhuvi //

LXXXIX.
(D3) yo devo devapuline devarūpe ca sam̃sthitaḥ
(D4) tau devau sthāpayām āsa sa sūris sarvvaśāstravit //

XC.
(D5) netragrahāṣṭabhūbhājo rājñaś śrījayavarmmaṇaḥ
(D6) yadbhrātarau mahājñānāv abhūtāṁ satpurohitau //

XCI.
(D7) jyeṣṭhaś śikhāśivākhyātaḥ śivācāryāhvayo nujaḥ
(D8) so nujo hemaśr̥ṅgasthaṁ śivaliṅgaṁ atiṣṭhipat //

XCII.
(D9) śrīsūryyavarmmaṇo nekadharaṇīdharaśāsinaḥ
(D10) īśvarasya kṣitau vaddhamūrtter āsīt hotr̥kaḥ //

XCIII.
(D11) śivaliṅgan trihastaṁ yaddattaṁ śrīsūryyavarmmaṇā
(D12) dharmmātmā sthāpayām āsa sapātranavapatrakam

XCIV.
(D13) tasmai dharmmeśvaran nāma rājādād dhlādakas sitam
(D14) chatraṁ hemakaraṅkañ ca raidolām aparan dhanam //

XCV.
(D15) bhrātaras svarggate tasmin sūrau yasya trayo bhavan
(D16) buddhivāṅnītivānīddhā mukhyāś śrīsūryyavarmmaṇaḥ //

XCVI.
(D17) jyeṣṭhaś śresthamatir nāmnā yaś śrīrājendrapanditaḥ
(D18) vācaspatisamo vānyā vrahmeva vrahmasaṁpadā //

XCVII.
(D19) yaḥ kalālalito dhvastatāmaso vaṅśavāridheḥ
(D20) varddhitarddhir vvidhusamas samastavivudhapriyaḥ //

XCVIII.
(D21) jaratīṁ bhāratīkāntāṁ kāmanīyāṁ purā kaveḥ
(D22) vālo pi yo bhajan dharmmaviruddhañ jātu nākarot //

XCIX.
(D23) arthāḍhyā vādināṁ vānī vāntī yasya guṇāmvudhau
(D24) prakarṣodvātanunneva naur mmagnā nyūnanāyikā //

C.
(D25) paṭavaś śāvdikācāryyā dhīdhās saddharmmadhāmadhāḥ
(D26) dharmmakoṭin dhanais sādhyāṁ lavdhuṁ yam abhajan sadā //

CI.
(D27) śaṅke sumanmanovāse svarūpe pelave pi yaḥ
(D28) taijase śamayat sāmasomais tad dāhaśaṅkayā //

CII.
(D29) vauddhavaiṣṇavamāheśasūrivr̥ṇḍādhikāriṇām
(D30) prayuktam api yaṁ bhadraṁ bhāvayantaṁ vadanti te //

CIII.
(D31) pivato yasya vidyāvdhiṁ kr̥tsnaṁ sārthanidhin dhruvam
(D32) krodhādivahnayo bhītyā nāsan hr̥di tamāṅsy api //

CIV.
(D33) agastyāt pītakr̥tsnāvdheḥ prakr̥ṣṭaṁ yogam ātmanaḥ
(D34) vivakṣur iva śāstrāvdhīn yo laṁ śiṣyān apāyayat //

CV.
(D35) śāsad vudhān mahendrārthe sandeśottarayor girām
(D36) yo dhiṣṭhātā sadasyānāṁ vācaspatir ivāparaḥ //

CVI.
(D7) yadādūtajite yasmai rājerājasvasañcayam
(D38) bhūmiñ cādāt sitacchatraśivikāmakuṭair vvinā //

CVII.
(D39) sarvveṣāṁ mātr̥vaṅśānāṁ myaṅṅādīnāṁ mahassatām
(D40) namerūṇāṁ ivetānāṁ satphalaṁ yaṁ suramyatā //

CVIII.
(D41) jyeṣṭhānujo manojādīñ jetā juṣṭamanojajit
(D42) yatīnāñ jāṭajūtāṅghrir hotā śrīsūryyavarmmaṇaḥ //

CIX.
(D43) śaktimadbhiś śivecchadbhir ārādhyaś śuddhamānasaiḥ
(D44) śaktyāśeṣajagad vibhrad yo nāmnā paramaś sivaḥ //

CX.
(D45) kanīyān anujo jayyatejā jātanavismayaḥ
(D46) sodaraś śauryyadhīkīrttiśrīyaśovāsako pi saḥ //

CXI.
(D47) sadvaddhaśuddhabhaktiś śrīsūryyavarmmāṅghripaṅkaje
(D48) śrīpūrvvā[ṁ] bhūpatīndrākhyāṁ vallabhāntāṁ vabhāra yaḥ //

CXII.
(D49) laṅghayann api gurvvājñāṁ vinā jñānād guṇaśriyā
(D50) gurubhaktimatām ādir ukto yas satyavādibhiḥ //

CXIII.
(D51) dharmma eva dhruvan dharmmasvabhāvo yaḥ pure sthitam
(D52) dharmmāvāsāhvayaṅ karttukāmo nvartham ihāśritaḥ //

CXIV.
(D53) vinatādhivināśī supakṣīśo bhogināṁ prabhuḥ
(D54) paracakrapadādhāro yo hiśatrur ivāparaḥ //

CXV.
(D55) liṅgam ekādaśaṁ śaivaṁ ṣodaśī pratimā samā
(D56) tapovanasaridbhaṅgaṁ yenākārī varāśiṣā //

CXVI.
(D57) parair durāpabhogāḍhyan devāṅkaṁ nāma śāsanāt
(D58) prāpayad daśasantānānyān yaś śrīsūryyavarmmaṇaḥ //

CXVII.
(D59) ākoṅgroṅgrāmabhūmeḥ prāg ādhanmanbhūmito diśā
(D60) pretasya pratyag āmudganadyā bhūmir udak ca yā //
