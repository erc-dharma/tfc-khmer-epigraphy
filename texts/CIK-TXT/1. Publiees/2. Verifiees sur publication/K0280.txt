K. 280/ 9th century śaka (Thnal Baray, southeast corner, Siem Reap)

Estampage EFEO n. 349
Text is given after A. Bergaigne, ISCC, LVII, p. 432-452. Lines are not numbered.
% KC: In his edition, Bergaigne numbers the stanzas of each of the four faces separately (e.g. Face A stanzas I, II, ..., XXVII; Face B stanzas I, II, ...). Here, I number the stanzas continuously (e.g. Face A stanzas I, II, ..., XXVII; Face B stanzas XXVIII, XXIX, ...). 
% KC: The parts of the text which are identical to those of K. 323 and K. 282 are simply copied and pasted between ** and *** respectively. They have to be verified on the estampage. 

Face A

** I. [metre: vasantatilakā]
prāk kevalo pi bhagavān rataye tridhā yo 
bhinnaś caturmmukhacaturbhujaśambhumūrttiḥ 
prārambha eva bhuvanasya punar yyugānte 
kaivalyam eti ca śivāya namo stu tasmai || 

II. [metre: vasantatilakā]
vande ravindaripumaṇditakeśavr̥ṇdaṁ 
bhaktyāravindadr̥śam apy aravindayonim 
namrāmarendraditijendraśikhandabandha-
maṇdāraṣaṇdamakaraṇdasugandhitāṅghrim || **

*** III. [metre: vasantatilakā]
saṅsarppipāṭalatalāṅśutaraṅgitāśa-
ṅ gaṅgāṅghripaṅkajayugaṁ bhuvanaṁ punātu
rudrārddhacandrapaṭukoṭinipātavega-
vedhakakṣaratkṣatajapuñjam ivādhunāpi || ***

** IV. [metre: vasantatilakā]
āsīd aninditapureśvaravaṅśajātaś 
śrīpuṣkarākṣa iti śambhupurāptarājyaḥ 
rājño mahendragirimūrddhakr̥tāspadasya 
mātuḥ sthiras samiti mātulamātulo yaḥ ||

V. [metre: upajāti]
tadvaṅśajo vyādhapurādhirāja-
santānasaṁpāditamātr̥vaṅśaḥ 
rājendravarmmeti guṇaikarāśir 
avāpa yaś śambhupure pi rājyam || 

VI. [metre: vasantatilakā]
tasyākalaṅkatuhināṅśuviśuddhakīrtteḥ 
putro babhūva nr̥patir nr̥patīndradevyām 
yo dr̥ptaśatrubhujagendrabhujaṅgaśatrur 
yyodhāgranīr yyudhi mahīpativarmmanāmā || 

VII. [metre: upajāti]
atha dvijo gastya iti pratīto 
yo vedavedāṅgavid āryyadeśe 
labdhodayo yā mahiṣīddhavaṅśā 
yaśomatīti prathitā yaśobhiḥ ||

VIII. [metre: upendravajrā]
sutas tayor yyo yudhi durmmadaś śrī-
narendravarmmeti narendravaryyaḥ 
mahīpates tasya suteva lakshmīr 
nnarendralakshmīr iti yā babhūva || 

IX. [metre: vasantatilakā] 
tasyām aridviradarājamr̥gādhipena 
janyeṣu rājapativarmmanarādhipena 
rājendradevy amaragarbhanibhodapādi 
yā diṅmukhāvalivikīrṇṇaviśuddhakīrttiḥ || 

X. [metre: vasantatilakā]
tasyām ajījanad anekanarendrasiṅha-
vaṅśodayāya sa mahīpativarmmadevaḥ 
devīm anuttamavapuśśriyam indradevīṁ 
dugdhābdhidhautayaśasan tapatīm ivārkkaḥ || 

XI. [metre: upajāti]
athābhavat tasya mahendraśaila-
kr̥tasthiteś śrījayavarmmanāmnaḥ 
narendravr̥ṇdārakavanditāṅghres 
sūryyadyotis sūnur anūnavīryyaḥ || 

XII. [metre: upajāti]
mahīpatiś śrījayavarddhano yo 
garbheśvaraś śrījayavarddhanākhyaḥ 
rājyasthitaś śrījayavarmmanāmā 
mahāmahīpālaśirodhr̥tāṅghriḥ || 

XIII. [metre: upajāti]
tasyādhirājo jananījananyā 
jaghanyajo jayyaparākramo yaḥ 
rudraikacitto raṇaraudrakarmmā 
śrīrudravarmmeti viśuddhadharmmā || 

XIV. [metre: upajāti]
tadbhāgineyo guṇaratnasindhur 
vvasundharādohavidagdhabuddhiḥ 
pr̥thūpamo yaḥ pr̥thivīndravandyaḥ 
pr̥thvīpatiś śrīpr̥thivīndravarmmā || 

XV. [metre: indravajrā]
rājanyavaṅśāmbaracandralekhā 
śrīrudravarmmāvanipālakanyā 
rājñī satī śrīnr̥patīndravarmma-
putryās sutā yā surasundarīva || 

XVI. [metre: upajāti]
tayoḥ kumāro rikarīndrasiṅho 
nr̥siṅhavandyo narasiṅhadr̥ptaḥ 
gāṁ diṅmukhapreṅkhadakhaṇdakīrttir 
yyaś śrīndravarmmā sakalāṁ babhāra || 

XVII. [metre: upajāti]
śilāmaye veśmaniliṅgam aiśaṁ 
śrīndreśvarābhikhyam atiṣṭhipad yaḥ 
īśasya devyāś ca samaṁ ṣad arccaś 
cakhāna ca śrīndrataṭākam agryam || 

XVIII. [metre: mandākrāntā]
tenaitasyām avanipatinā śrīndradevyāṁ mahiṣyāṁ 
niśśeṣaśāvitatayaśasā tejasām ekarāśiḥ 
bhūbhr̥tputryām iva purabhidotpāditaḥ kārttikeyaś 
śaktiṁ bibhrad ripukulabhidaṁ śrīyaśovarmmadevaḥ || **

XIX. [metre: anuṣṭubh]
āśām akr̥ta niśśaṅ(kuṁ) yo dviṣo py arthino niśam
dakṣiṇā(ś)ān t(r)i(śaṅkunā) yamo pi sahate śritām (||)
% t(r)i(śaṅkunā) : Le double iambe serait contraire au mètre AB.

XX. [metre: anuṣṭubh]
prajāpa(te)r {4} prāk prajādhvaṁsino mukhāt
niryyayu(r) yyasya {3} d vr̥ddhyarthaṁ śāsanāmr̥tam (||)

XXI. [metre: anuṣṭubh, pāda a sa-vipulā: ~ - ~ ~ ~ ~ - -]
vihāya viṣaya(ka)ṣ(ṭā)n vairivarggārddito viśan
vim(ukt)o {3} (ya)sya maṇḍalan tigmatejasaḥ (||)

XXII. [metre: anuṣṭubh, pāda c bha-vipulā: {3} - - ~ ~ -]
śi(raḥ) {6} ripur ullāghayan nijam
{3} (yas)yāṅghrinakhajyotsnā malayajāmvubhiḥ ||

XXIII. [metre: anuṣṭubh]
{8} madāryyābdher ddharoddhr̥tā
iti {3} doṣābdher yyo babhārorasā śriyam (||)

XXIV. [metre: anuṣṭubh]
(kṣatraṁ) vilaṅghya (dhūṁr)āgniṁ dvijārthaṁ prāviśad dhariḥ
(kṣatr)āy(u)taga(ṇ)ārthan tu yas svatejonalaṁ rajaḥ (||)
 
XXV. [metre: anuṣṭubh]
(yo)gān mahāvarāheṇa suṣāva narakaṅ kila
(kenāp)ī(ś)ena tu svarggaṁ garīyāñ janakādbhutaḥ (||) 

XXVI. [metre: anuṣṭubh, pāda c na-vipulā: - ~ - - ~ ~ ~ -]
krodhādivahnayo yasya na manaś śekur īkṣitum
tannivāseśvaraśiro gaṅgārayabhayād iva (||)
 
XXVII. [metre: anuṣṭubh, pāda a na-vipulā: - - - - ~ ~ ~ -]
vātāyatte bhra iva yā śrīr anyatrāciraprabhā
rā(ś)āv iva pratāpāḍhye cāyā yatra tu sā (sthirā ||) 

Face B

XXVIII. [metre: anuṣṭubh, pāda a na-vipulā: - - - - ~ ~ ~ -, pāda c na-vipulā: ~ - - - ~ ~ ~ -]
mahābhāgyo py anayajaṁ yo jahāt siddhikaṇṭakam
purā krāntāpy avikalā yaṅ kīrttiḥ paṅgutāṅ gatā ||

XXIX. [metre: anuṣṭubh, pāda a na-vipulā: - - ~ - ~ ~ ~ -]
kalyānavigrahaparaṁ roddhun dhruvagatiśritam
yam udyukto pi bhūbhr̥n no raviṁ vindhya ivāśakat ||

XXX. [metre: anuṣṭubh]
yenārddhacchinnam apy ājau ripuvr̥ṇḍan natiśritam
varjjitaṁ saiṁhikevaṅgañ cakriṇeva sudhāśritam ||

XXXI. [metre: anuṣṭubh]
parirambhe sakampoṣṇau smr̥tvā yam aridaṁpatī
parasparam aśaṅketāṁ kiṁ kāmāt kiṁ bhayād iti ||

XXXII. [metre: anuṣṭubh, pāda a na-vipulā: - ~ - - ~ ~ ~ -]
naiva kāmādivijayāj jitendriya itīritaḥ
yogapraṇidhidurvvāraparārthakatayāpi yaḥ ||

XXXIII. [metre: anuṣṭubh]
yenāśramaśataṁ śastaṁ pitr̥devātithipriyam
bhogopabhogabhāg bhūtibhājanaṁ bhāvitaṁ bhuvi ||

XXXIV. [metre: anuṣṭubh]
yena pravarasenena dharmmasetuṁ vivr̥ṇvatā
paraḥ pravaraseno pi jitaḥ prākr̥tasetukr̥t ||

XXXV. [metre: anuṣṭubh]
aparājitajetāpi jitaṁ pariharann api
kenāpy ajajitaṅ kāntyā yo jayaj jalajadhvajaṁ ||

XXXVI. [metre: anuṣṭubh]
tr̥ṣā samaṁ bhujaṅgāriñ jitvā guruvasūny adāt
arthibhyas supratīko pi vibhāvasur apīritaḥ ||

XXXVII. [metre: anuṣṭubh]
nālaṅ guṇāntam uttarttum api vidvanmano niśam
yasya tatsāravistārabhārākrāntiklamād iva ||

XXXVIII. [metre: anuṣṭubh, pāda c na-vipulā: ~ - - - ~ ~ ~ -]
sarvvakāmasamr̥ddhasya yasya vijñānino mahī
samākrāntipraharaṇāt kr̥takāmeva kāminī ||

XXXIX. [metre: anuṣṭubh]
pūrṇṇaiḥ kānte pi kāme yo dharmmam arthair apūjayat
prāyaḥ priyakarāt preyān hitakārī vahuśrute ||

XL. [metre: anuṣṭubh]
yasyāvāryyapratāpatvād dviṣaṁ pādāśrito dahat
bhānos tv induhataḥ padmo bhūbhr̥dvāritatejasaḥ ||

XLI. [metre: anuṣṭubh]
bandhāturavalidveṣī jyeṣṭho nidrādhiko nujaḥ
indropendrāv api vyastau śriyā juṣṭau vinaiva yam ||

XLII. [metre: anuṣṭubh]
sahasraguṇapattrāḍhyaṁ kalyānasthitikarṇṇikam
sutejaḥkesaraṁ yasya dhātr̥padmāyitaṁ yaśaḥ ||

XLIII. [metre: anuṣṭubh] 
yatra trinetrabhītyeva dattvā guṇanidhau smaraḥ
nūnaṁ svakāntiratnāni jagaccittaguhāṅ gataḥ ||

XLIV. [metre: anuṣṭubh, pāda a na-vipulā: - - ~ - ~ ~ ~ -]
lakṣmīñ jahāra narakād asipattravanākulāt
saddakṣinaḥ karo yasya prajām iva nijādhvaraḥ ||

XLV. [metre: anuṣṭubh]
sūryyataptās sadāpy uccais tiṣṭhanty adyāpi bhūbhr̥taḥ
yattejasāśu tu spr̥ṣṭāḥ praṇemuḥ kulabhūbhr̥taḥ ||

XLVI. [metre: anuṣṭubh]
bhrānto mandaravibhrāntyā kīrtyā paścāt kr̥tāmr̥taḥ
raktaśrīḥ śrīpater yyasya pratāpaḥ kostubhāyitaḥ ||

XLVII. [metre: anuṣṭubh]
yasya tasthau sukhaṁ pādo bhūbhr̥nmakuṭakoṭiṣu
tīkṣṇakaṇṭakabhīmājitaraṇābhyasanād iva ||

XLVIII. [metre: anuṣṭubh]
yasya labdhvā bhujāśleṣaṁ sukhaṁ babhrāma bhutaye
loko yaṁ mādhavasyeva mandaro mr̥talabdhaye ||

XLIX. [metre: anuṣṭubh, pāda a na-vipulā: - - ~ - ~ ~ ~ -]
yas sarvvadānavayaśovarddhano pi dviṣo valāt
aharad bhuvi ratnāni varṣan harir ivāparaḥ ||

L. [metre: anuṣṭubh]
varāstrapāṭavenāpi na rūpeṇaiva yaḥ smaraḥ
tathā hi prāhiṇod astraṁ saṁmohanam ariṁ prati ||

LI. [metre: anuṣṭubh]
saṁyatsabhāpragalbho pi yo nyastrīdr̥ṣṭyadhomukhaḥ
candracandrikayā suptaḥ kin na padmo pi śāradaḥ ||

LII. [metre: anuṣṭubh]
yasyodayajvalanmittre ripustrībāṣpadurddine
bhāti loke yaśaścandro drutārimr̥gamaṇḍalaḥ ||  

LIII. [metre: anuṣṭubh, pāda a bha-vipulā: - - ~ - - ~ ~ -]
tejasvino py ūrdhvacaraś śuklapakṣāśrayo pi yaḥ
bhūcchāyāmalino nendur ivāpy āpūrṇṇamaṇḍalaḥ || 

LIV. [metre: anuṣṭubh, pāda a bha-vipulā: - - ~ - - ~ ~ -]
yasyāḍhyalakṣmīprasave sarvvabhūbhūruhe harat
dūran nirasya kuravaṁ karo madhukaro madhu ||

Face C

LV. [metre: anuṣṭubh, pāda c bha-vipulā: ~ - ~ - - ~ ~ -]
tamaḥpūtiyutau yasya yaśas surabhinirmmalam
sadāgatitve pi same jayaty eva manonilau ||

LVI. [metre: anuṣṭubh]
hr̥dayāmvujavaktrābjapādapadmān abodhayan
yasya prajñābudhakṣattraśiroratnamarīcayaḥ ||

LVII. [metre: anuṣṭubh]
muktvādhāraviśeṣaṁ yaḥ sarvvato guṇam uttamam
aharan na haraty ambho medhyād eva gabhastimān ||

LVIII. [metre: anuṣṭubh, pāda a na-vipulā: - - - - ~ ~ ~ -]
yenāriśrīr api hr̥tā bhaktair bhuktaiva tatkulaiḥ
siṅhorasi pivaty eva bhr̥ṅgo gajamadacchaṭām ||

LIX. [metre: anuṣṭubh, pāda c na-vipulā: - ~ - - ~ ~ ~ -]
satyenānugataṁ yasya cittam ājñā samāhr̥tā
sevakeneva paṭunā kr̥taṅ kāryyam atandriṇā ||

LX. [metre: anuṣṭubh]
jagatāṁ sraṣṭur āyatyāṁ tadātve vr̥trahāriṇaḥ
sadā viṣṇoḥ striyaṁ hantur nindyaṅ karmma na yasya tu ||

LXI. [metre: anuṣṭubh] 
yaṁ maheccham mahāvīryyam avalāśayatoṣiṇam
lakṣmīḥ prabuddham aklīvaṁ suratau katham atyajat ||

LXII. [metre: anuṣṭubh, pāda a na-vipulā: - - ~ - ~ ~ ~ -]
tejasvimaṇḍalavibhāṁ harad yasyāśritaṁ karam
tejo hatārikāntāraṁ rathāṅgam iva śārṅgiṇaḥ ||

LXIII. [metre: anuṣṭubh, pāda a na-vipulā: ~ - ~ - ~ ~ ~ -]
guṇapratāpaprasaraprataptā yena nirmmadāḥ
prajān tyaktvāribhis sārddhan doṣāḥ kvāpi vane drutāḥ ||

LXIV. [metre: anuṣṭubh]
pūrṇṇas sadā sadāno pi devādīṁs tarpayann api
yaś candras tv arddhamāsena kr̥śo devāhr̥tāmr̥taḥ ||

LXV. [metre: anuṣṭubh]
utaṅke vr̥trahāyacchad gomayacchadmanāmr̥tam
loke vākchadmanā yas tu durggamā mahatāṅ gatiḥ ||

LXVI. [metre: anuṣṭubh]
itthaṁ harttum alaṁ lakṣmīṁ yasyāgre rikaro raṇe 
sa padmakudmalanibho yadā śirasi darśitaḥ ||

LXVII. [metre: anuṣṭubh, pāda c na-vipulā: - - - - ~ ~ ~ -]
guṇādhikatayā yena sarvve tejasvino hatāḥ
bajreṇevānyamaṇayo bhānunevānalādayaḥ ||

LXVIII. [metre: anuṣṭubh]
vīryyatyāgahr̥to yasya paro pi svātmatāṅ gataḥ
hematām iva hemādriś śambhor bhūyaś śiloccayaḥ ||

LXIX. [metre: anuṣṭubh]
deśakālaprayukto rir api yasyepsitārthadaḥ
gauryyā śambhoḥ karoty eva ratiṁ hr̥di kr̥tas smaraḥ ||

LXX. [metre: anuṣṭubh, pāda a sa-vipulā: - - ~ ~ ~ ~ - -]
vidvadgrahaṇatuṣṭyarthasiddhisuprītyavañcanāḥ
prāpur yyasyāṅghrim āśritya nyāyārambham ivārthinaḥ ||

LXXI. [metre: anuṣṭubh, pāda c na-vipulā: - - - - ~ ~ ~ -]
sudūram uparistho pi guṇair āsannavat sthitaḥ
śuddhe yaś śrīpatipade śaradindur ivāṅśubhiḥ ||

LXXII. [metre: anuṣṭubh]
maṇḍale kurvvatas siṅhaṁ yasya nirmmalavigraham
śuddhiś candrād aho dūre strīdr̥ṣtiṁ vahato mr̥gam ||

LXXIII. [metre: anuṣṭubh]
śūravr̥ttam api tyaktaṁ yenānyāyyaṁ tathā(p)i tat
siṅhāvalokitaṁ śāstre hr̥taṅ krāntau na bhūbhr̥tām ||

LXXIV. [metre: anuṣṭubh]
yas svacakrāntare kr̥tvā taptvā tejogninā guruḥ
kare kīrttisudhāpūrṇṇāṁ pr̥thivīkuṇṭikām adhāt ||

LXXV. [metre: anuṣṭubh]
mr̥ditād arito ratnaṁ sūriśūrādi yo grahīt
kurvvanty uragaratnāni na vairam uragāriṇā ||

LXXVI. [metre: anuṣṭubh, pāda a na-vipulā: - - - - ~ ~ ~ -]
yasyāvarddhanta suhr̥do dharmmārthāvāptidānavat
kṣayaṅ gatās tu ripavas tyāgāḥ kāmakr̥tā iva ||

LXXVII. [metre: anuṣṭubh, pāda c na-vipulā: ~ - - - ~ ~ ~ -]
asati pratikarttavye svadoṣe yo guṇākaraḥ
stutin tattvoktim aśr̥noc cāraṇāc cārakād iva ||

LXXVIII. [metre: anuṣṭubh, pāda c na-vipulā: - - ~ - ~ ~ ~ -]
śaivaṁ yo jījanat tejo roṣajin mūrddhato malam
brahmā tu roṣavaśago lala(ṅghan n)īlalo(h)i(tam) ||

LXXIX. [metre: anuṣṭubh]
yasyaikasārvvabhaumāṅko hlādi {6}
kalāśataśalākāḍhyaṁ sitacchatt(r)āyitaṁ yaśaḥ || 

LXXX. [metre: anuṣṭubh, pāda a na-vipulā: - - ~ - ~ ~ ~ -, pāda c na-vipulā: - ~ - - ~ ~ ~ -]
yajñāgnidhūmasurabhi vyaktam adyāpi diṅmukham
yasya cumbaty aviratan tad yaśaḥ prasaro yadā ||

LXXXI. [metre: anuṣṭubh]
dhātrā tapanam ullikhya nirmmito nu tadaṅśubhiḥ
pratapan bhuvanaṁ yo hi tanmukhābjam abodhayat ||

Face D

LXXXII. [metre: anuṣṭubh]
durggāśrayam api prāpya {5} ghā {2}
saṅharan mādhavīṁ lakṣmīṁ kurvann īśaḥ pade ratim ||

LXXXIII. [metre: anuṣṭubh]
vāmano dānahāneḥ prāg vighna(ṁ) valimukhe karot
narasiṅho pi yasyorudāne valijito na tu ||

LXXXIV. [metre: anuṣṭubh, pāda a na-vipulā: - - - - ~ ~ ~ -]
kurvvann apy āśramaśataṁ śivadharmmaṁ bhajann api
caturāśramakartteti kṣattradharmmabhr̥d īritaḥ ||

LXXXV. [metre: anuṣṭubh]
kr̥payā kr̥paṇānāthadīnādīn ātmaputravat
pālayann api yo jasraṁ viśeṣajña itīritaḥ ||

LXXXVI. [metre: anuṣṭubh]
samyakpālanapūrṇṇārthajite jagati yena ca
dūre pi nācarac cauro daṇḍapāto navo vata ||

LXXXVII. [metre: anuṣṭubh, pāda a na-vipulā: ~ - - - ~ ~ ~ -, pāda c na-vipulā: - - - - ~ ~ ~ -]
śrutiślāghyā phalakarī deśakālānusāriṇī
ājñā yasyāpratihatā jagatīva jagatpateḥ ||

LXXXVIII. [metre: anuṣṭubh]
yasyāpi vapur āhlādi hlādinīṣu smarānalam
prājyaṁ prājvalayan nīran nīradālīṣv ivānalam ||

LXXXIX. [metre: anuṣṭubh, pāda a ma-vipulā: - - ~ - - - - ~]
yaḥ pakṣadharmmaṁ saṅsādhya dr̥ṣṭāntāgamahetubhiḥ
aprameyatamaḥpakṣam ajayan nyāyavit kalim ||

XC. [metre: anuṣṭubh, pāda a bha-vipulā: - - ~ - - ~ ~ -]
nitye pi kāṣṭhāpagame galaty api dr̥gambhasi
jajvālaivārikāntānāṁ yatpratāpānalo hr̥di ||

XCI. [metre: anuṣṭubh, pāda a na-vipulā: ~ - ~ - ~ ~ ~ -, pāda c na-vipulā: - - ~ - ~ ~ ~ -]
nayapratāpanigalagrathitā yena nācalat
śrīr mmohitās svapatayo nayā pāparatā iti ||

XCII. [metre: anuṣṭubh, pāda c na-vipulā: - - - - ~ ~ ~ -]
ripukāntāśaye yasya tejo hutavahaṁ vyadhāt
tejas sūryyasya laghayat sūryyakāntāśaye gnicit ||

XCIII. [metre: anuṣṭubh, pāda c sa-vipulā: - - - ~ ~ ~ - ~]
vyāpinā paṭunā tattvahetunā tapanāyitaḥ
yaś cārāṅśusahasreṇa jaganmatapayo grahīt ||

XCIV. [metre: anuṣṭubh, pāda c bha-vipulā: ~ - ~ ~ - ~ ~ -]
svayaṅ gr̥hitaratno pi bāndhavādyais tutoṣa yaḥ
svayaṅ gr̥hite dhanado ruṣṭo bhrātrāpi puṣpake ||

XCV. [metre: anuṣṭubh]
anaṅgāṅgavapurlliṅgam īśvaravyāhr̥tiśrutiḥ
viṣṇuvīryyekṣaṇaṁ loke sati yatra vyajāyata ||

XCVI. [metre: anuṣṭubh]
dr̥pto pi sati yuddhe yo jagādaiva subhāṣitam
pītodvāntam ivānekajayapadmādharāmr̥tam ||

XCVII. [metre: anuṣṭubh]
yaddviḍgehe madād vanyaḥ krāntacchāyaṅ gajāśayā
babhañja sphaṭikastambhaṁ yaśoṅkuram iva dvipaḥ ||

XCVIII. [metre: anuṣṭubh]
yaḥ kāmasyāpi pūrṇṇatvaṁ vyadhād dharmmārthayor iva
dviṣṭe pi saṁśrite prāyo dayātmā hi kr̥todayaḥ ||

XCIX. [metre: anuṣṭubh, pāda c na-vipulā: - - - - ~ ~ ~ -]
yaś cāvahumatāṁ lakṣmīm akr̥torasi vallabhām
kīrttin tv āśām agamayat paṭur bhāryyā manohr̥tau ||

C. [metre: anuṣṭubh]
yo dharmmeṇāpi durddharṣaḥ pratāpe sati kiṁ punaḥ
āstāṁ siṅho vr̥ṣasthasya ko harasya puras sthitaḥ ||

CI. [metre: anuṣṭubh, pāda c na-vipulā: - ~ - - ~ ~ ~ -]
jahrur indrāyudhaṁ bhūpakirīṭamaṇiraśmayaḥ
pratyahaṁ yasya caraṇasparśalabdhavalā iva ||

CII. [metre: anuṣṭubh]
kim evam apadānaṁ syād iti yaṁ praty asaṅśayaḥ
saty agastye nipītābdhau viṣṇau vākrāntaviṣṭape ||

CIII. [metre: vasantilakā]
tevāvanīśapatinā tad idan taṭākaṁ
khātaṁ praphultatarutīram udīrṇṇam ālyā
nr̥ttabhramaprasarapātitaśāntavegā
mūrddhno viyatsarid iva tripurāntakasya ||

*** CIV. [metre: upajāti]
sa cāgrayāyī dadatāṁ samastāṁ-
s tān bhāvinaḥ kambujabhūbhr̥dindrān
punaḥ punar yyācata ity ayaṁ va-
s svadharmmasetuḥ paripālanīyaḥ ||

CV. [metre: upajāti]
avekṣya māṁ svalpataṭākapālā-
n naitān hareyus tadupaplavas syāt
saro pi guptan dhanadasya yatnā-
t kuto pi bhīmas sahasonmamātha ||

CVI. [metre: upajāti]
bhuvas taṭākastanajaiḥ payobhi-
s saṁvarddhitā ye taruvālavatsāḥ
vayassvarāvyaktakalapralāpā-
s tān akṣataṁ rakṣata pāpasarppāt ||

CVII. [metre: upajāti]
ślāghyāni ratnāny api yācakebhyo
dadaty asaṅgan dadatāṁ varā ye
ete bhavanto jalamātram atra
kathan na mahyaṁ vitareyur eva ||

CVIII. [metre: upajāti]
jñātañ ca satyaṁ mr̥tir eva yācñā
rājño viśeṣeṇa tathā pi sāstu
dharmmasya hetor mmaraṇaṁ hi śastaṁ
satām atas tyāgina eva yāce || ***

