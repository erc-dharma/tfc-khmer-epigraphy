K. 287/xī śaka (Prasat Chrung Nord-Ouest, Angkor Thom)

Estampage EFEO n. 344

Edition dans IC IV, p. 235 sq.

Texte :

Face A

I-XVIII. (A1-A36) = Stèle du sud-ouest.

(A37) @ sadvr̥ttibhir harṣitavandhur ātma-
vīryāptarājyo hatavandhavaṁ yaḥ
(A38) yudhiṣṭhiraṁ kr̥ṣṇavitīrṇarājyañ
jigāya nītyāpi ca naiva dhāmnā

XX.
(A39) @ kalpānalāvdhyor dharaṇī tapantī
tapāṁsī yāntī guṇaraśim iṣṭam
(A40) yam ekam ekaikaguṇān nu kr̥ṣṇān
tapasyayā pañcapatīñ jahāsa

XXI.
(A41) @ urvyā svamūrttyā svayam arthito yo
vāggmī kr̥tāśīr yatibhir jigāya
(A42) gomūrttim urvīṁ pr̥thum arthayantan
drutāṁ girāgniṁ bhr̥guṇābhiśaptam

XXII.
(A43) @ sakaustubhe vakṣasi karkaśe śrir
duḥkhaṁ vasantī dhruvam acyutasya
(A44) yasyāpi ratnatrayabhakticitre
snigdhe sukhan niścalam eva reme

XXIII.
(A45) @ svarṇādribhārair vahuśo yadīyais
tarognibhir bhedanadāhabhītyā
(A46) svāṇḍan nu vaddhvā śatarudrapāṇi-
pāśair vyadhād viśvasr̥g amvumadhye

XXIV.
(A47) @ yadaṁśumattejasi digvikīrṇe
sarve subhājas tamaso vimuktāḥ
(A48) kṣoṇīṁ punaś śāsati dharmmarāje
nijapriyāriprahr̥tā purastāt

XXV.
(A49) @ daṇdyapratīkṣyeṣv aparaprayukto
yo yuṅkta daṇḍāpacitī vr̥ṣā tu
(A50) gāṇ gādhiputrasya girā triśaṅkau
pratyūham īśe smaram avjayoneḥ

XXVI.
(51) @ bhujaṅgabhedī śaravandhanebhyo
yo guptamittro mr̥tadānadakṣaḥ
(52) pareṣu lakṣmīpatibhārabhārī
javī virāḍ ūrjitapakṣapaṅktiḥ

XXVII.
(53) @ smarāṅgasaundaryyaharo pi manye
smarārinetrānalanaṣṭaśaṅkaḥ
(54) yo ntarnidhiṣṭo nijakīrttidugdha-
sindhau sadā kāmam adāj juṣadbhyaḥ
% ntarnidhiṣṭo : Corr. : °nidhiṣṭho.

XXVIII.
(55) @ utsāhacaṇḍānilatāritena
mahaujasā śaktisakhas sakhaḍgaḥ
(56) samitpriyo vahnir ivādahad yo
dviṭṣaṇḍam iddhadyutir iṣṭiceṣṭaḥ 
 
XXIX.                                                                   
(A57) @ stheṣṭhaṁ paraṁ vrahmayaśaś ca yasya
digvyāpakaṁ vāgvibhavavyatītam
(A58) virodhinām apy aviruddharūpam
anādimadhyāntam alaṅghanīyam

XXX.
(59) @ samīkṣya sūryyaṁ ripavo yadīyan
tejas smarantaś śaśinañ ca vaktram
(60) vivarṇavaktrā girikandarāsu
tayor agamyāsu karair nu līnāḥ

XXXI.
(61) @ mahaujaso yena jitā dviṣantaḥ
śritā nagotsaṅgapayodavr̥ṇḍe
(62) harīn haranti sma valād abhīkṣṇaṁ
viśvambhareṇeva sudhāṁśuśatruḥ

Face B

XXXII.
(B1) @ tejasvino yasya bhr̥śan daśāśās
santāpitās tīkṣṇatarais tarobhiḥ
(B2) vinetukāmāḥ parigāḍhatāpaṁ
manye yaśaścandanacarcitāṅgyaḥ

XXXIII.
(B3) @ śriyaṁ vidhātā jagatām ajasraṁ
vr̥ṣapriyo tulyatarās triloke
(B4) na ced anaṅgañ jayati sma sarvvair
aṅgair anaṅgārir abhūt sphuṭaṁ yaḥ
% (Trad. GC) : Faisant continuellement la fortune des créatures, aimant la Loi [ou : le Taureau], doué d’une énergie sans égale dans les trois mondes, s’il n’avait pas vaincu Anaṅga (l’Amour) par tous ses membres, il aurait certainement été l’ennemi d’Anaṅga.

XXXIV.
(B5) @ pratāpakalpāntakr̥śānudagdhe
viplāvite kīrttimahārṇavena
(B6) kenāpi vidviḍdhr̥daye didīpe
vibhāvito yena sadādhivahniḥ

XXXV.
(B7) @ yatra kṣitīndrāś cature gr̥hīta-
muktā raṇe dussakarās svakanyāḥ
(B8) nighnan pulomānam upāsyamānam
indras tv anuhrādahr̥tāstrabhāryyaḥ

XXXVI.
(B9) @ na jātu dr̥pto rcitagotamo yo
dānāmvunā plāvitabhūtalo pi
(B10) indradvipo laṅghitagotamas tu
dr̥ptaḥ kilārdrīkr̥tagaṇḍamātraḥ

XXXVII.
(B11) @ sapuṇdarīko vivudhapriyo yo
dānotkaṭaḥ puṣkaravān sakakṣyaḥ
(B12) anekapo goravataṁsabhūtaś
śucis surendrebha ivāvabhāṣe

XXXVIII.
(B13) @ kalābhipūrṇo py akalaṅkabhāg yo
cyuto py akr̥ṣṇo pi sahasradr̥ṣṭiḥ
(B14) vaśī vr̥ṣāṅko py avināśiteṣṭiḥ
kenāpy aśeṣāmaramūrttivittaḥ

XXXIX.
(B15) @ rāme svayaṁ vairivadhāya yāte
viddho diśat paddhatim amvurāśiḥ
(B16) yasyācalasyāpi sa sañjahāra
sainyair yuyutsūn yavanendravīrān

XL.
(B17) @ yat saṁstute nena vimohitās smāḥ
kiñ citram īśo muninātmamūrddhni
(B18) vrahmātmasargge pi madhudviṣeti
bhrānto vravīd yaṁ hr̥tabhārggavendraḥ

XLI.
(B19) @ yo vikrameṇāharaṇe pi śakto
lakṣmyā valibhyo na jahāv upāyān
(B20) jagacchriyaṁ vāmanatāṅgato hi
haran hariḥ kiṁ vihatātmaśakteḥ

XLII.
(B21) @ vālye pi yaḥ potriṇam ugravīryyan
drutāgatam māṇavamarddanotkam
(B22) jaghāna doṣṇā giriśārjunau tu
dūreṇa vāṇena vr̥hadvivādau

XLIII.
(B23) @ vitanvato yasya maheśvaratvam
anujñayā śaṇḍhajano pi yātaḥ
(B24) strītvaṁ sadeśasya tu bhūpatīndra
ilābhidhāno vanataḥ kadā cit

XLIV.
(B25) @ dantastanāṁ dviddviradendralakṣmī-
prasādhikāṁ raktavilepanārdrām
(B26) vidhūtakarṇavyajanāṁ vidhūya
doṣṇābhireme samaraśriyā yaḥ

XLV.
(B27) @ kandarpparūpaḥ parito vitatya
kīrtyarṇavāmbhas trijagatghanaṁ yaḥ
(B28) dhruvaṁ bhiyeśajvalanān mahībhr̥c-
chiro dhitasthau sukham amvujākṣaḥ
% trijagatghanaṁ : Sic pour °jagad° (GC).

XLVI.
(B29) @ vibhīṣaṇo bhrātr̥vahiṣkr̥to yad
rāmāśrito nādbhutam adbhutan tat
(B30) jaghāna yac cāmpapatiṁ yavīyān
nighnīkr̥to yattarasānuraktam

XLVII.
(B31) @ vanyebhalavdhaikaśaro py ajaḥ prāg
bhuvi pratītaḥ kim u yas svadhāmnā
(B32) vanyadvipendrāhatasindhurastha-
vīrendracāmpādhiparājasiṁhaḥ

XLVIII.
(B33) @ śubhraṁ yaśo yasya jagatsu sāndraṁ
śaṅke śritāḥ pakṣimr̥gāḥ prapannāḥ
(B34) śaśadvipadhvāṁkṣamukhās sitatvaṁ
haimaṁ hiraṇyatvam ivādrirājam

XLIX.
(B35) @ lakṣmīdharārddhendudharārddhadeham
ekīkr̥tan nyasya himāṁśum āsye
(B36) aṅge śriyan nirjitakāmadhāma-
vīryādhikaṁ yan nv asr̥jad vidhātā

L.
(B37) @ sūryāhitaśrīś śritavīryyaratno
yaḥ kīrtisaugandhyasugandhitāśaḥ
(B38) kāladalāḍhyo bramarābhijuṣṭaḥ
padmaś śriyo nūnam adhāyi dhātrā

LI.
(B39) @ santānasaṁbhūtavibhūtibhāg yas
sarājahaṁsāgravimānarūḍhaḥ
(B40) śubhradvipendras s[u]manovikīrṇāṁ
kṣoṇīṁ arakṣat tridivaṁ yathendraḥ

LII.
(B41) @ vaktran dhruvaṁ pūr[ṇṇa]sudhāṁśunāṅgaṁ
tadaṁśunā hlādanakāri yasya
(B42) cetas tu dugdhāmvudh[i]nā gabhīraṁ
suptāmvujākṣaṁ vivadhe vidhātā

LIII.
(B43) @ suṣko bhavat kumbhabhavasya vaktra[ṁ]
praviśya sadyaḥ payasān nivāsaḥ
(B44) bhūyastayā yasya tu kīrttisindhur
dhruvaṁ jagadvaktram atīva vr̥ddhaḥ

LIV
(B45) @ yaśovitānaṁ parito vitatya
dhāmapradīpañ ca jayendirāṁ yaḥ
(B46) prādarśayal lālasalāsikām ā-
nartte jayastambhayute guṇāḍhye

LV.
(B47) @ chedārtham ambhojadr̥śā niyuktaṁ
kaṇṭhe ripor bhūṣaṇam eva cakram
(B48) dattvā bhūje yasya bhiyātmaśaktiṁ
pāde validviḍjayino nu līnam

LVI.
(B49) @ yo yojayat tīkṣṇaśaraṁ [v]i[pa]kṣ[e]
tadvallabhāyāṁ kusumeṣum eva
(B50) cakrī tanuṁ vr̥ttravadhāya - -
bhūtān tu garbhodgamanāya cakram

LVII.
(B51) @ yatkrodhavahnir dviṣad - ⏑ - . n
nayan kṣayan dīptatataro pi śaśvat
(B52) jagaddhitaprītikr̥d āsa - -
yathāśrāyaśo jagadantahetuḥ

LVIII.
(B53) @ vr̥ṣapriyo rājavirājito yo
vināyakārho jitapuṣpaketuḥ
(B54) prajāpatibhrāntikaro maheśas
somāṅgayaṣṭir bhajate sma bhūtim

LIX.
(B55) @ yaś cakrapāṇis tatacakradr̥ptaṁ
hatvā bhujaṅgaṁ saha bhūribhogaiḥ
(B56) nityaṁ rarakṣa kṣitim akṣatān tu
kṣattraḥ parikṣit kṣatavān bhujaṅgāt

LX.
(B57) @ yaś śaktimatvād bhuvanasya bhāraṁ
vabhāra vālye pi gataprayāsaḥ
(B58) bhoogīndrabhoge kim uta pravr̥ddho
vālaḥ pravāle śayito hi viṣṇuḥ
% śaktimatvād : Corr. °mattvād (GC).

LXI.
(B59) @ sahasradīpteḥ kṣaṇadāsu naṣṭan
tejo yadīyan tv aniśan didīpe
(B60) yato dviṣas tatkr̥tadr̥ṣṭimārggā
gatā niśīthe pi vanādriṣaṇḍe

LXII.
(B61) @ tisraś śriyo gopatibhis tribhis trīn
samāgatās supratipādayantyaḥ
(B62) saṁpattiśobhākamalā vr̥ṣārtha-
kāmān yaduṣṇadyutinīrajākṣaiḥ
(Trad. GC) : Ces trois Çrī : l’Opulence, la Beauté et la Prospérité, réunies par ces trois bergers : sa chaleur, son éclat et ses yeux de lotus, ont été heureusement conduites vers ces trois : la Loi, l’Utilité et le Plaisir.

Face C

LXIII.
(C1) // @ // ananyasāmānyaguṇaṁ guṇānām
yaṁ prāpya yāthātmyavidaṁ yathāvat
(C2) guṇā gatās te guṇinām yathāsvaṁ
viśeṣam uṣṇāṅśum ivānyabhāvāḥ

LXIV.
(C3) @ nūnaṁ vidhātābhimatā pi sarvvā
guṇais svasr̥ṣṭir gadituṁ kathāñ cit
(C4) śakyā kavīnām iti vāgvyatītāṁ
sr̥ṣṭiṁ vidhitsur vidadhe punar yam

LXV
(C5) @ yo ṅgena sāṅgaṁ manasā manojañ
jigāya kāmañ ca nikāmakāntaḥ
(C6) kāntāmanasstho pi manobhavena
jitena tatsthena sadā na jayyaḥ

LXVI.
(C7) @ saṁrakṣito yena vr̥ṣas samantān
nadann udīrṇnānyavr̥ṣāñ jigāya
(C8) atyantaśubhro vigadīkr̥tāśo
yo bhūtale vyaktam abhūd vr̥ṣāṅkaḥ

LXVII.
(C9) @ dhātā na sākalyavidhau guṇānām
alaṁ hi kaś cin na tathāvidho pi
(C10) evaṁ parīvādakathāṁ vidhātur
mamārja yas sarvvaguṇānavadyaḥ

LXVIII.
(C11) @ virejire yadbhujabhinnavairi-
mattebhakumbhair yudhi muktamuktāḥ
(C12) valād vr̥tāyā ripurājalakṣmyāḥ
paricyutā yena bhiyeva hārāḥ                             

LXIX.
(C13) @ yannāmabhītyeva na vidviṣo yat
śriyāñ jayaṁ varmma ca bhejire te
(C14) tad vyaktam evāpratimāgradhāma-
dhāmatvam āvālajanaṁ yadīyam
% dhāmatvam : le graveur a oublié le trait médian de m, de sorte que le caractère mā ressemble à ha [GC].

LXX.
(C15) @ yasyāvjarāgamayadaṇḍarucā mahāsir
ānīlanirmmalatarāyasapuṣkaro pi
(C16) reje tathā na ripusainikasāndrarakta-
rakto panītaparahātatayā yathājau
% panītaparahātatayā : Le texte semble devoir être lu °gatayā, mais dans cette écriture, t diffère souvent fort peu de g [IC].

LXXI.
(C17) @ vidyāvibhūtidhanasampada eva loke
hetur madasya mahato sakalāḥ pareṣām
(C18) ekaikaśo pi paripūrṇakalāḥ samagrās
tāḥ prāpya yas tu madam āpa na kiñ cid eva
(Trad. GC :) Chez les autres, la science, la puissance, la richesse, même incomplètes, sont ici bas une source d’immense orgueil ; mais lui, qui possédait tous ces biens chacun au complet, n’en conçut nul orgueil.

LXXII.
(C19) @ yo yuktiyuktijaladugdhavibhāgadakṣas
satkīrttinādaninadann avadātapakṣaḥ
(C20) satsūrimānasasaroruharājahaṁsaḥ
śudhyā dvijān samajayad dvijarājavaṁśyaḥ

(espace)

LXXIII.
(21) @ lakṣmīr nitāntam abhirāmaguṇair upetā
ratnācitāvdhivasanā vasudhā ca bhūyaḥ
(22) seviṣyate tam iti saivam avekṣya vāṇī
vāllabhyam īpsur iva yaṁ prathamaṁ siṣeve
(Trad. GC) : « La Fortune s’est approchée de ce roi éminent par ses charmantes qualités, et de plus, la Terre vêtue de l’Océan rempli de joyaux s’apprête à le servir », c’est dans cette pensée que l’Éloquence, comme si elle désirait devenir sa favorite, le servit sans plus tarder.

LXXIV.
(C23) @ satsvāntanīrajakulaṁ prati bhānudīptir
yatkīrttir agrakumudaṁ prati candradīptiḥ
(C24) dr̥ptārimānasavanaṁ prati dāvadīptir
anyopamām anupamā prati tu pratītā

LXXV.
(C25) @ kīrtyāvdhikānanagirīn ripuveśma siṁha-
hastyādisaṅkulam alaṅgatavaty ajasram
(C26) kīrttiḥ priyā yad api vīryyaguṇasya yasya
vyaktaṁ priyo nijaguṇo guṇinām guṇeṣu

LXXVI.
(C27) @ yogyā yaśodharapurī maṇisaudhabhūṣā
yenotsukā kulabhavā jayasindhuvastrā
(C28) r̥ddhotsave tatavikāsiyaśovitāne
hastāhr̥tā bhuvanasaukhyasukodbhavāya
% Corr. °suto°.
