K. 323/ 811 śaka (Lolei, Siem Reap)

Estampage EFEO n. 998, n. 1258
% KC: The stela is now in DCA.
Text is given after A. Bergaigne, ISCC, no LV, p. 391-402. It is also checked with K. Bhattacharya, 2009, p. 94-122; no new reading is found.


Face A
% KC: The text of this face is written in the newly introduced Siddhamātr̥kā script.

namaś śrīndravarmmeśvarāya
% KC: This hommage to the God Śrīndreśvara is written in the middle of the face. To abide by the line numbering of A. Bergaigne, I suggest to call this line (A00).

I. [metre: vasantatilakā]
(A01) prāk kevalo pi bhagavān rataye tridhā yo 
bhinnaś caturmmukhacaturbhujaśambhumūrttiḥ 
prārambha eva bhuvanasya punar yyugānte 
kaivalyam eti ca śivāya namo stu tasmai || 

II. [metre: vasantatilakā]
(A02) vande ravindaripumaṇditakeśavr̥ṇdaṁ 
bhaktyāravindadr̥śam apy aravindayonim 
namrāmarendraditijendraśikhandabandha-
maṇdāraṣaṇdamakaraṇdasugandhitāṅghrim || 

III. [metre: vasantatilakā]
āsīd aninditapureśvaravaṅśajātaś 
śrīpuṣkarākṣa iti śambhupurāptarājyaḥ 
(A03) rājño mahendragirimūrddhakr̥tāspadasya 
mātuḥ sthiras samiti mātulamātulo yaḥ || 

IV. [metre: upajāti]
tadvaṅśajo vyādhapurādhirāja-
santānasaṁpāditamātr̥vaṅśaḥ 
rājendravarmmeti guṇaikarāśir 
avāpa yaś śambhupure pi rājyam || 

V. [metre: vasantatilakā]
tasyākalaṅkatuhināṅśuviśuddhakīrtteḥ 
(A04)putro babhūva nr̥patir nr̥patīndradevyām 
yo dr̥ptaśatrubhujagendrabhujaṅgaśatrur 
yyodhāgranīr yyudhi mahīpativarmmanāmā || 

VI. [metre: upajāti]
atha dvijo gastya iti pratīto 
yo vedavedāṅgavid āryyadeśe 
labdhodayo yā mahiṣīddhavaṅśā 
yaśomatīti prathitā yaśo(A05)bhiḥ ||

VII. [metre: upendravajrā]
sutas tayor yyo yudhi durmmadaś śrī-
narendravarmmeti narendravaryyaḥ 
mahīpates tasya suteva lakshmīr 
nnarendralakshmīr iti yā babhūva || 

VIII. [metre: vasantatilakā] 
tasyām aridviradarājamr̥gādhipena 
janyeṣu rājapativarmmanarādhipena 
(A06) rājendradevy amaragarbhanibhodapādi 
yā diṅmukhāvalivikīrṇṇaviśuddhakīrttiḥ || 

IX. [metre: vasantatilakā]
tasyām ajījanad anekanarendrasiṅha-
vaṅśodayāya sa mahīpativarmmadevaḥ 
devīm anuttamavapuśśriyam indradevīṁ 
dugdhābdhidhauta(A07)yaśasan tapatīm ivārkkaḥ || 

X. [metre: upajāti]
athābhavat tasya mahendraśaila-
kr̥tasthiteś śrījayavarmmanāmnaḥ 
narendravr̥ṇdārakavanditāṅghres 
sūryyadyotis sūnur anūnavīryyaḥ || 

XI. [metre: upajāti]
mahīpatiś śrījayavarddhano yo 
garbheśva(A08)raś śrījayavarddhanākhyaḥ 
rājyasthitaś śrījayavarmmanāmā 
mahāmahīpālaśirodhr̥tāṅghriḥ || 

XII. [metre: upajāti]
tasyādhirājo jananījananyā 
jaghanyajo jayyaparākramo yaḥ 
rudraikacitto raṇaraudrakarmmā 
śrīrudravarmmeti viśu(A09)ddhadharmmā || 

XIII. [metre: upajāti]
tadbhāgineyo guṇaratnasindhur 
vvasundharādohavidagdhabuddhiḥ 
pr̥thūpamo yaḥ pr̥thivīndravandyaḥ 
pr̥thvīpatiś śrīpr̥thivīndravarmmā || 

XIV. [metre: indravajrā]
rājanyavaṅśāmbaracandralekhā 
śrīrudravarmmāvanipālakanyā 
rājñī(A10) satī śrīnr̥patīndravarmma-
putryās sutā yā surasundarīva || 

XV. [metre: upajāti]
tayoḥ kumāro rikarīndrasiṅho 
nr̥siṅhavandyo narasiṅhadr̥ptaḥ 
gāṁ diṅmukhapreṅkhadakhaṇdakīrttir 
yyaś śrīndravarmmā sakalāṁ babhāra || 

XVI. [metre: upajāti]
śilāmaye veśmani(A11)liṅgam aiśaṁ 
śrīndreśvarābhikhyam atiṣṭhipad yaḥ 
īśasya devyāś ca samaṁ ṣad arccaś 
cakhāna ca śrīndrataṭākam agryam || 

XVII. [metre: mandākrāntā]
tenaitasyām avanipatinā śrīndradevyāṁ mahiṣyāṁ 
niśśeṣaśāvitatayaśasā tejasām ekarāśiḥ 
bhūbhr̥tputryām iva pura(A12)bhidotpāditaḥ kārttikeyaś 
śaktiṁ bibhrad ripukulabhidaṁ śrīyaśovarmmadevaḥ || 

XVIII. [metre: anuṣṭubh] 
gambhīrāhlādivapuṣo yato jagati dussahaḥ 
prasasāra pratāpāgnir agnir ekārṇṇavād iva || 

XIX. [metre: anuṣṭubh] 
yena baddhoddhatā kīrttir acchinnaguṇavistaraiḥ 
jīrṇṇa(A13)brahmāṇdakhaṇdasya punaḥkhaṇdabhayād iva || 

XX. [metre: anuṣṭubh]
dvitīyo yasya gāmbhīryye sindhur asti vale nilaḥ 
dhairyye merur harir vvīryye rūpe dagdho na tu smaraḥ || 

XXI. [metre: anuṣṭubh] 
yatra vīryyāhr̥tā lagnā śrīs tyaktvā nr̥pamaṇdalam 
diṅnāgamadagandhāndhā nā(A14)limālābjam īkṣate || 

XXII. [metre: anuṣṭubh]
rājyalakṣmīm avāpyaiva lakṣmīpatiparākramaḥ 
yo dharām amarākīrṇṇāñ cakārevāmarāvatīm || 

XXIII. [metre: anuṣṭubh] 
pratāpatapte bhuvane yasya sphurad ivoṣmaṇā 
bhūdigadridrumadraṅgasamudrān drāg drutaṁ yaśaḥ || 

XXIV. [metre: anuṣṭubh]
(A15) nārāyaṇaḥ kila purā strīkr̥to mr̥tatr̥ṣṇayā 
sa yadrūpāmr̥taṁ vīkṣya na jātu nu pumān bhavet || 

XXV. [metre: anuṣṭubh]
pūrṇṇo py adhr̥ṣyasattvo pi gambhīro pi mahān api 
yasya yāne jughūrṇṇārir mmārutasyeva sāgaraḥ || 

XXVI. [metre: anuṣṭubh] 
(A16) śaminā yena guptāpi kr̥tye śaktiḥ prakāśitā 
tāpasābhena hariṇā nakhālīva guhaukasā || 

XXVII. [metre: anuṣṭubh]
babhañja ratnaracitaṁ bhūbhr̥tpatiśiro raṇe 
rataye yo jayaśrībhiḥ krīdādriṅ kalpayann iva || 

XXVIII. [metre: anuṣṭubh] 
(A17) ghr̥ṣṭau dviṣā śikhāratnair āpīlamadhudhārayā 
kṣālitau raṇaraktārdrau yasya pādau sasaṁbhramam || 

XXIX. [metre: anuṣṭubh] 
na cacāla calāpi śrīs tiṣṭhantī yasya vakṣasi 
vaktre sarasvatīvaktrād vinayaśravaṇād iva || 

XXX. [metre: anuṣṭubh] 
(A18) adakṣiṇo pi vakro pi vidhir yyasyānvamanyata 
sarvvātmanāpadānāni tejonayabhayād iva || 

XXXI. [metre: anuṣṭubh] 
śaṅke samadhikaṁ yasya gāmbhīryyaṁ sāgarād api 
tathā hi tadbhiyārātir abhyagāhata sāgaram || 

XXXII. [metre: anuṣṭubh] 
(A19) rāṣṭre kṣetre pratāpāgnidaghadr̥ptāridohade 
uptaṁ śraddhāmbubhir yyena dharmmavījaṁ vyavarddhata || 

XXXIII. [metre: anuṣṭubh] 
yenopameyatāṁ manye kāmaḥ kānto pi nārhati 
sa hi cet sārvvasarvvāṅgo na pataṅgāyito nate || 

XXXIV. [metre: anuṣṭubh]
(A20) homayogādinirato vedasaktaḥ prajāpatiḥ 
vidhātrā sadr̥śo yo pi parair acalito bhavat || 

XXXV. [metre: anuṣṭubh] 
yudhi khadgasahāyo yas saman dvayam adarśayat 
uddr̥ptavidvishāṁ khaṇdama khaṇdañcanijaṁyaśaḥ || 

XXXVI. [metre: anuṣṭubh] 
(A21) prajānuśāsano dharmmair yyogīśvaraparāyaṇam 
rājanyavandyacaraṇo yo bhūn manur ivāparaḥ || 

XXXVII. [metre: anuṣṭubh] 
abhraṅkaṣaṁ sudhādhautam ariveśmendumaṇdalam 
śatir yyasyākarod bhūyo mr̥gāṅkaṁ vāṣpadurddinam ||
 
XXXVIII. [metre: anuṣṭubh] 
(A22) anena coditā bhūpā vyajahan mām itīva yam 
vīram ālambya vr̥ddho pi rājadharmmo vadhīt kalim || 

XXXIX. [metre: anuṣṭubh] 
yo vipatsva pi sadvr̥ttiṁ nandinīṁ sarvvakāmadām 
prajāsaṁpatkarīn dhenuṁ dilīpa iva nājahāt ||
 
XL. [metre: anuṣṭubh]
(A23) yasyāsaṅkhyamakhoddhatadhūmajālais taraṅgibhiḥ 
śatakratupadākrāntimānas saupānavān iva ||
 
XLI. [metre: anuṣṭubh]
yaḥ prajānān na niragān muhūrttam api mānasāt 
kalau kāpathasaktāni manāṁsi vinayann iva ||
 
XLII. [metre: anuṣṭubh]
(A24) karatyāgena yasyārtho varddhito diggajasya hi 
utsāraṇāmvujāmodo made lagnālivarddhanaḥ ||
 
XLIII. [metre: anuṣṭubh]
jaganmaṇdalacetāṁsi yo jagrāha vapurguṇaiḥ 
nirjjitasya manojasya saṅśrayāmarṣaṇād iva ||
 
XLIV. [metre: anuṣṭubh] 
(A25) vihāya pratyupakr̥tiñ jagaty upacakāra yaḥ 
ekadāpi kadā sūryyaḥ pratibobhepsur amvujāt ||
 
XLV. [metre: anuṣṭubh]
arthiprārthitasarvvārthavyatiriktārthadānataḥ 
divyaḥ kalpadrumo yena bhūmibhūto pi darśitaḥ ||
 
XLVI. [metre: anuṣṭubh] 
(A26) caturāśramamaryyādāṁ śāsitā kalpayann api 
āśramāṇāṁ praśastānāṁ śatan dikṣu cakāra yaḥ ||
 
XLVII. [metre: anuṣṭubh] 
dattavān ekadā rāmaḥ kaśyapāya mahīm iti 
jigīṣayeva yo nityaṁ hemādrim adiśad dvije || 

XLVIII. [metre: anuṣṭubh] 
(A27) medhādhīratāślāghā bhadratā karuṇārdratā 
anyadaurbhāgyabhītyeva kāntās tā yam upāsata ||
 
XLIX. [metre: anuṣṭubh] 
suśrutoditayā vācā samudācārasārayā 
eko vaidyaḥ paratrāpi prajāvyādhiṅ jahāra yaḥ ||
 
L. [metre: anuṣṭubh] 
(A28) suvarṇṇaṁ svacchamarcciṣmat snigdhaṁ gurusamaṁ nahat 
vasudhām api gāṁ bhūyo rājaratnaṁ babhāra yaḥ ||
 
LI. [metre: anuṣṭubh]
yas sarvvaśāstraśastreṣu śilpabhāṣālipiṣvapi 
nr̥ttagītādivijñāneṣv ādikartteva paṇditaḥ ||
 
LII. [metre: anuṣṭubh] 
(A29) savyāpasavyadormmuktair yyo jahāra jayaśriyaḥ 
vāṇais arvvāṅgamuktais tu kāmavāṇair vvarāṅganāḥ ||
 
LIII. [metre: anuṣṭubh] 
kharaḥ khadgaikapātena yasyācchedi tridhā mahān 
lohadaṇdo rimānas tu dūrataś śatadhā svayam ||
 
LIV. [metre: anuṣṭubh] 
(A30) atrātipūrṇṇaṁ svayaśo nayann iva rasātalam 
yaś cakhānorugambhīraṁ taṭākaṁ śrīyaśodharam ||
 
LV. [metre: anuṣṭubh]
yaś cakrayantrarandhreṇa lakṣaṁ viddhya nv iyat sthitam 
nārjjunaḥ kevalaṁ kīrttyā bhīmo bhūd api raṅhasā ||
 
LVI. [metre: anuṣṭubh] 
(A31) cīnasandhipayodhibhyāṁ mitorvvī yena pālitā 
guṇāvalīva kīrttis tu vidyeva śrīr ivāmitā || 

LVII. [metre: anuṣṭubh] 
tattvoktir abhavat sarvva stavo yasya guṇāhr̥taḥ 
yad yat spr̥śati merau hi sauvarṇṇan tat tadikṣitam || 

LVIII. [metre: anuṣṭubh] 
(A32) śrīyaśodharmmaṇā tena śrīyaśodharmmaśobhinā 
rājendunenduvaktreṇa candrenduvasubhūbhujā || 

LIX. [metre: anuṣṭubh] 
imās svaśilparacitā gurūṇāṁ punyavr̥ddhaye 
catasraś śivaśarvvāṇīpratimā sthāpitās samam || 

LX. [metre: anuṣṭubh] 
(A33) vicitraratnaracitaṁ bhūṣaṇaṅ kanakāmbaram 
karaṅkāladhautāmbhobhājanāni pratigrahāḥ || 

LXI. [metre: anuṣṭubh] 
śivikāvyajanacchattramāyūrāmatrarāśayaḥ 
vahūni haimaraupyāṇi pūjopakaraṇāni ca || 

LXII. [metre: anuṣṭubh]
(A34) idañ ca svakr̥tan tārataṭākaṁ hlādikāntibhiḥ 
catuṣkoṇīkr̥tan tvaṣṭrā vidhuvimbam ivāmr̥gam || 

LXIII. [metre: anuṣṭubh] 
nr̥ttagītādicaturāś ślāghyā naravarāṅganāḥ 
samagrakaradagrāmagodharārāmamaṇdalam || 

LXIV. [metre: anuṣṭubh]
(A35) idan tena ca tat sarvvaṁ sārvvaṁ saṅsthāpanādine 
dattaṁ rājādhirājena jagajjvalitatejasā || 

LXV. [metre: anuṣṭubh] 
śrīndravarmmeśvarādīnāṁ devānāṁ sarvvakiṅkarāḥ 
viśvambharādhirājena na niyojyās svakarmmaṇi || 

LXVI. [metre: anuṣṭubh] 
(A36) āgamaḥ paracakrasya rāṣṭre yadi bhavet tadā 
niyojyās tadvināśāya nānyadā tu kadā ca na || 

LXVII. [metre: vasantatilakā] 
atrāṅgane nr̥patir eva nr̥pātmajo pi 
bhū(38)ṣāvibhūṣitatanuḥ khalu vītadoṣam 
dvāreṇa tena mahatāpi viśed abhūṣā(A37)ś 
śiṣṭās tu viprayatimantrivalādhipāś ca || 

LXVIII. [metre: anuṣṭubh]
brāhmaṇādis sasāmānyajano noddhataveṣakaḥ 
karṇṇabhūṣāṁ vinā tanvīṁ na haimaṁ bhūṣaṇaṁ bhajet || 

LXIX. [metre: anuṣṭubh] 
nandyāvarttaṁ vinā puṣpan na mālādivibhūṣitaḥ 
na khādet kramukaṁ muktvā nr̥ttāgā(A38)rādivāhyataḥ || 

LXX. [metre: anuṣṭubh] 
na nīlacitravasano na kuryyāt kalahan tathā 
na bhogābhyantaragato na ca śastradharo bhavet || 

LXXI. [metre: anuṣṭubh] 
na kañcid avamanyeta na gr̥hṇīyāc ca mānuṣān 
evamādīny akāryyāṇi kuryyān nātra śivāṅgane || 

LXXII. [metre: anuṣṭubh] 
(A39) udak caturmmukhadvārād āśramāntād vrajan naraḥ 
parā nācchāditaś chattrair yyānād avatared api || 

LXXIII. [metre: anuṣṭubh] 
yas sādhuḥ pūjanaprārthī puruṣaḥ strījano pi vā 
yathāvibhavapūjābhiḥ praviśet so pi bhaktitaḥ || 

LXXIV. [metre: anuṣṭubh] 
śiṣṭā draviṇahīnās tu (A40)śraddhābhaktimahādhanaḥ 
puṣpeṇāpi viśeyus te bhaktir hi paramā śive || 

LXXV. [metre: anuṣṭubh] 
chinnāṅgās tv aṅkitaṅgā ye kr̥taghnāḥ kubjavāmanāḥ 
mahāpātakino ye ca hīnadeśās tathā pare || 

LXXVI. [metre: anuṣṭubh] 
ye kuṣthādimahāvyādhipīditāṅgā vigarhitāḥ 
(A41) kadācid api te sarvve na viśeyuś śivāṅganam || 

LXXVII. [metre: anuṣṭubh]
māheśvarā jitātmānaḥ kulaśīlādiśodhitāḥ 
te devaparicaryyārhā bhaveyuś śāntamānasāḥ || 

LXXVIII. [metre: anuṣṭubh] 
ye śāsanam idan darppāl lāṅghayeyur yyadi dvijāḥ 
vadhadaṇdādyanarhatvā(A42)n nirvvāsyās ta ito ṅganāt || 

LXXIX. [metre: anuṣṭubh] 
rājaputrās tu dāpyās te hemaviṅśatpalair mmitam 
tadarddhavinayaḥ kāryyo nr̥patijñātimantriṇāṁ || 

LXXX. [metre: anuṣṭubh]
tadarddhakan tu dāpyās te hemadaṇdātapatriṇaḥ 
tasyāpy arddhan tu mukhyānāṁ śreṣthināṁ vinayo mataḥ || 

LXXXI. [metre: anuṣṭubh] 
(A43) dāpyās tadarddhavinayaṁ śaivavaiṣṇavakādayaḥ 
tasyāpy arddhan tu vinayas sāmānyeṣu samīritaḥ || 

LXXXII. [metre: anuṣṭubh] 
dhanan dātum aśaktās syus sāmānyā yadi mānuṣāḥ 
pr̥ṣthe vetreṇa tān hanyāc chatam ity anuśāsanam || 

LXXXIII. [metre: anuṣṭubh] 
pūjā pūjopakaraṇaṁ kālaś śau(A44)caṁ prakalpitam 
etac cānyac ca sarvveṣu kṣīyetaikatamad yadi || 

LXXXIV. [metre: anuṣṭubh] 
kulapatyādayo dhyakṣā dāpyā doṣānvitais saha 
hemaviṅśatpalādyekapalāntakam anukramāt || 

LXXXV. [metre: anuṣṭubh] 
kulapatyādyasaṁpr̥kte doṣe doṣakr̥d eva tu 
(A45) yathārhan draviṇan dāpyo daṇdyo vā deśakālataḥ || 

LXXXVI. [metre: anuṣṭubh] 
pūjākālavyatikrānto bhaved yadi purohitaḥ 
rūpyaṁ viṅśatpalan dāpyaḥ palāni daśa yājakaḥ || 

LXXXVII. [metre: anuṣṭubh] 
svakāryyaṁ yady upekṣeta dvārādhyakṣo tha lekhakaḥ 
rūpyaṁ pañca(A46)palan dāpyas tripalan tūpakalpakaḥ || 

LXXXVIII. [metre: anuṣṭubh] 
kārī mahānasādhyakṣa āgamādhyakṣakas tathā 
rūpyan te tripalan dāpyā aṅganādhipatis tathā || 

LXXXIX. [metre: anuṣṭubh] 
suvarṇṇarajatālābhe dravyāṇy anyāni dāpayet 
ity eṣā tāpasādhīnā (A47)maryyādā sthāpitā bhavet ||

XC. [metre: anuṣṭubh] 
yācate śrīyaśovarmmā bhāvikambupatīśvarān 
imaṁ rakṣata bhadraṁ vo dharmmaṁ dharmmadhanā iti 

XCI. [metre: anuṣṭubh] 
eṣa bhāro hi bhūpānāṁ kalpitaḥ parameṣthinā 
pālanaṁ pālanīyānān daṇdyānān da(A48)ṇdanañ ca yat 

XCII. [metre: anuṣṭubh] 
eṣāṁ vasuharā rājñā daṇdyās te yāntu durggatim 
pānti ye pātu tān bhūpas te pi yāntu paraṁ padam

XCIII. [metre: anuṣṭubh] 
amvujendrapratāpena kambujendreṇa nirmmitam 
amvujākṣeṇa tenedaṁ kambujākṣaram ākhyayā 


Face B
% KC: The text of this face is written in the usual Khmer script.

namaś śrīndravarmmeśvarāya
% KC: For the same reason as mentioned in the case of the face A, this line should be called (B00).

I. [metre: vasantatilakā]
(B01) prāk kevalo pi bhagavān rataye tridhā yo 
bhinnaś caturmmukhacaturbhujaśambhumūrttiḥ 
prārambha eva bhuvanasya punar yyugānte 
kaivalyam eti ca śivāya namo stu tasmai || 

II. [metre: vasantatilakā]
(B02) vande ravindaripumaṇditakeśavr̥ṇdaṁ 
bhaktyāravindadr̥śam apy aravindayonim 
namrāmarendraditijendraśikhandabandha-
maṇdāraṣaṇdamakaraṇdasugandhitāṅghrim || 

III. [metre: vasantatilakā]
āsīd aninditapureśvaravaṅśajāta(B03)ś 
śrīpuṣkarākṣa iti śambhupurāptarājyaḥ 
rājño mahendragirimūrddhakr̥tāspadasya 
mātuḥ sthiras samiti mātulamātulo yaḥ || 

IV. [metre: upajāti]
tadvaṅśajo vyādhapurādhirāja-
santānasaṁpāditamātr̥vaṅśaḥ 
rāje(B04)ndravarmmeti guṇaikarāśir 
avāpa yaś śambhupure pi rājyam || 

V. [metre: vasantatilakā]
tasyākalaṅkatuhināṅśuviśuddhakīrtteḥ 
putro babhūva nr̥patir nr̥patīndradevyām 
yo dr̥ptaśatrubhujagendrabhujaṅgaśatrur 
yyodhāgranīr yyudhi (B05) mahīpativarmmanāmā || 

VI. [metre: upajāti]
atha dvijo gastya iti pratīto 
yo vedavedāṅgavid āryyadeśe 
labdhodayo yā mahiṣīddhavaṅśā 
yaśomatīti prathitā yaśobhiḥ || 

VII. [metre: upendravajrā]
sutas tayor yyo yudhi durmmadaś śrī-
nare(B06)ndravarmmeti narendravaryyaḥ 
mahīpates tasya suteva lakshmīr 
nnarendralakshmīr iti yā babhūva || 

VIII. [metre: vasantatilakā] 
tasyām aridviradarājamr̥gādhipena 
janyeṣu rājapativarmmanarādhipena 
rājendradevy amaragarbhanibhodapādi 
yā di(B07)ṅmukhāvalivikīrṇṇaviśuddhakīrttiḥ || 

IX. [metre: vasantatilakā]
tasyām ajījanad anekanarendrasiṅha-
vaṅśodayāya sa mahīpativarmmadevaḥ 
devīm anuttamavapuśśriyam indradevīṁ 
dugdhābdhidhautayaśasan tapatīm ivārkkaḥ || 

X. [metre: upajāti]
athābhavat tasya mahendra(B08)śaila-
kr̥tasthiteśśrījayavarmmanāmnaḥ 
narendravr̥ṇdārakavanditāṅghres 
sūryyadyotis sūnur anūnavīryyaḥ || 

XI. [metre: upajāti]
mahīpatiś śrījayavarddhano yo 
garbheśvaraś śrījayavarddhanākhyaḥ 
rājyasthitaś śrījayavarmmanāmā 
(B09)mahāmahīpālaśirodhr̥tāṅghriḥ || 

XII. [metre: upajāti]
tasyādhirājo jananījananyā 
jaghanyajo jayyaparākramo yaḥ 
rudraikacitto raṇaraudrakarmmā 
śrīrudravarmmeti viśuddhadharmmā || 

XIII. [metre: upajāti]
tadbhāgineyo guṇaratnasindhu(B10)r 
vvasundharādohavidagdhabuddhiḥ 
pr̥thūpamo yaḥ pr̥thivīndravandyaḥ 
pr̥thvīpatiś śrīpr̥thivīndravarmmā || 

XIV. [metre: indravajrā]
rājanyavaṅśāmbaracandralekhā 
śrīrudravarmmāvanipālakanyā 
rājñī(X) satī śrīnr̥patīndravarmma-
putryās sutā yā surasunda(B11)rīva || 

XV. [metre: upajāti]
tayoḥ kumāro rikarīndrasiṅho 
nr̥siṅhavandyo narasiṅhadr̥ptaḥ 
gāṁ diṅmukhapreṅkhadakhaṇdakīrttir 
yyaś śrīndravarmmā sakalāṁ babhāra || 

XVI. [metre: upajāti]
śilāmaye veśmaniliṅgam aiśaṁ 
śrīndreśvarābhikhyam atiṣṭhipad yaḥ 
(B12)īśasya devyāś ca samaṁ ṣad arccaś 
cakhāna ca śrīndrataṭākam agryam || 

XVII. [metre: mandākrāntā]
tenaitasyām avanipatinā śrīndradevyāṁ mahiṣyāṁ 
niśśeṣaśāvitatayaśasā tejasām ekarāśiḥ 
bhūbhr̥tputryām iva purabhidotpādi(B13)taḥ kārttikeyaś 
śaktiṁ bibhrad ripukulabhidaṁ śrīyaśovarmmadevaḥ || 

XVIII. [metre: anuṣṭubh] 
gambhīrāhlādivapuṣo yato jagati dussahaḥ 
prasasāra pratāpāgnir agnir ekārṇṇavād iva || 

XIX. [metre: anuṣṭubh] 
yena baddhoddhatā kīrttir acchinnaguṇavistaraiḥ 
(B14) jīrṇṇabrahmāṇdakhaṇdasya punaḥkhaṇdabhayād iva || 

XX. [metre: anuṣṭubh]
dvitīyo yasya gāmbhīryye sindhur asti vale nilaḥ 
dhairyye merur harir vvīryye rūpe dagdho na tu smaraḥ || 

XXI. [metre: anuṣṭubh] 
yatra vīryyāhr̥tā lagnā śrīs tyaktvā nr̥pamaṇdalam 
(B15) diṅnāgamadagandhāndhā nālimālābjam īkṣate || 

XXII. [metre: anuṣṭubh]
rājyalakṣmīm avāpyaiva lakṣmīpatiparākramaḥ 
yo dharām amarākīrṇṇāñ cakārevāmarāvatīm || 

XXIII. [metre: anuṣṭubh] 
pratāpatapte bhuvane yasya sphurad ivoṣmaṇā 
(B16) bhūdigadridrumadraṅgasamudrān drāg drutaṁ yaśaḥ ||

XXIV. [metre: anuṣṭubh]
nārāyaṇaḥ kila purā strīkr̥to mr̥tatr̥ṣṇayā 
sa yadrūpāmr̥taṁ vīkṣya na jātu nu pumān bhavet || 

XXV. [metre: anuṣṭubh]
pūrṇṇo py adhr̥ṣyasattvo pi gambhīro pi mahān api 
(B17) yasya yāne jughūrṇṇārir mmārutasyeva sāgaraḥ || 

XXVI. [metre: anuṣṭubh] 
śaminā yena guptāpi kr̥tye śaktiḥ prakāśitā 
tāpasābhena hariṇā nakhālīva guhaukasā || 

XXVII. [metre: anuṣṭubh]
babhañja ratnaracitaṁ bhūbhr̥tpatiśiro raṇe 
(B18) rataye yo jayaśrībhiḥ krīdādriṅ kalpayann iva || 

XXVIII. [metre: anuṣṭubh] 
ghr̥ṣṭau dviṣā śikhāratnair āpīlamadhudhārayā 
kṣālitau raṇaraktārdrau yasya pādau sasaṁbhramam || 

XXIX. [metre: anuṣṭubh] 
na cacāla calāpi śrīs tiṣṭhantī yasya vakṣasi 
(B19) vaktre sarasvatīvaktrād vinayaśravaṇād iva || 

XXX. [metre: anuṣṭubh] 
adakṣiṇo pi vakro pi vidhir yyasyānvamanyata 
sarvvātmanāpadānāni tejonayabhayād iva || 

XXXI. [metre: anuṣṭubh] 
śaṅke samadhikaṁ yasya gāmbhīryyaṁ sāgarād api 
(B20) tathā hi tadbhiyārātir abhyagāhata sāgaram || 

XXXII. [metre: anuṣṭubh] 
rāṣṭre kṣetre pratāpāgnidaghadr̥ptāridohade 
uptaṁ śraddhāmbubhir yyena dharmmavījaṁ vyavarddhata || 

XXXIII. [metre: anuṣṭubh] 
yenopameyatāṁ manye kāmaḥ kānto pi nārhati 
(B21) sa hi cet sārvvasarvvāṅgo na pataṅgāyito nate || 

XXXIV. [metre: anuṣṭubh]
homayogādinirato vedasaktaḥ prajāpatiḥ 
vidhātrā sadr̥śo yo pi parair acalito bhavat || 

XXXV. [metre: anuṣṭubh] 
yudhi khadgasahāyo yas saman dvayam adarśayat 
(B22) uddr̥ptavidvishāṁ khaṇdama khaṇdañcanijaṁyaśaḥ || 

XXXVI. [metre: anuṣṭubh] 
prajānuśāsano dharmmair yyogīśvaraparāyaṇam 
rājanyavandyacaraṇo yo bhūn manur ivāparaḥ || 

XXXVII. [metre: anuṣṭubh] 
abhraṅkaṣaṁ sudhādhautam ariveśmendumaṇdalam 
(B23) śatir yyasyākarod bhūyo mr̥gāṅkaṁ vāṣpadurddinam ||
 
XXXVIII. [metre: anuṣṭubh] 
anena coditā bhūpā vyajahan mām itīva yam 
vīram ālambya vr̥ddho pi rājadharmmo vadhīt kalim || 

XXXIX. [metre: anuṣṭubh] 
yo vipatsva pi sadvr̥ttiṁ nandinīṁ sarvvakāmadām 
(B24) prajāsaṁpatkarīn dhenuṁ dilīpa iva nājahāt ||
 
XL. [metre: anuṣṭubh]
yasyāsaṅkhyamakhoddhatadhūmajālais taraṅgibhiḥ 
śatakratupadākrāntimānas saupānavān iva ||
 
XLI. [metre: anuṣṭubh]
yaḥ prajānān na niragān muhūrttam api mānasāt 
(B25) kalau kāpathasaktāni manāṁsi vinayann iva ||
 
XLII. [metre: anuṣṭubh]
karatyāgena yasyārtho varddhito diggajasya hi 
utsāraṇāmvujāmodo made lagnālivarddhanaḥ ||
 
XLIII. [metre: anuṣṭubh]
jaganmaṇdalacetāṁsi yo jagrāha vapurguṇaiḥ 
(B26) nirjjitasya manojasya saṅśrayāmarṣaṇād iva ||
 
XLIV. [metre: anuṣṭubh] 
vihāya pratyupakr̥tiñ jagaty upacakāra yaḥ 
ekadāpi kadā sūryyaḥ pratibobhepsur amvujāt ||
 
XLV. [metre: anuṣṭubh]
arthiprārthitasarvvārthavyatiriktārthadānataḥ 
(B27) divyaḥ kalpadrumo yena bhūmibhūto pi darśitaḥ ||
 
XLVI. [metre: anuṣṭubh] 
caturāśramamaryyādāṁ śāsitā kalpayann api 
āśramāṇāṁ praśastānāṁ śatan dikṣu cakāra yaḥ ||
 
XLVII. [metre: anuṣṭubh] 
dattavān ekadā rāmaḥ kaśyapāya mahīm iti 
(B28) jigīṣayeva yo nityaṁ hemādrim adiśad dvije || 

XLVIII. [metre: anuṣṭubh] 
medhādhīratāślāghā bhadratā karuṇārdratā 
anyadaurbhāgyabhītyeva kāntās tā yam upāsata ||
 
XLIX. [metre: anuṣṭubh] 
suśrutoditayā vācā samudācārasārayā 
(B29) eko vaidyaḥ paratrāpi prajāvyādhiṅ jahāra yaḥ ||
 
L. [metre: anuṣṭubh] 
suvarṇṇaṁ svacchamarcciṣmat snigdhaṁ gurusamaṁ nahat 
vasudhām api gāṁ bhūyo rājaratnaṁ babhāra yaḥ ||
 
LI. [metre: anuṣṭubh]
yas sarvvaśāstraśastreṣu śilpabhāṣālipiṣvapi 
(B30) nr̥ttagītādivijñāneṣv ādikartteva paṇditaḥ ||
 
LII. [metre: anuṣṭubh] 
savyāpasavyadormmuktair yyo jahāra jayaśriyaḥ 
vāṇais arvvāṅgamuktais tu kāmavāṇair vvarāṅganāḥ //
 
LIII. [metre: anuṣṭubh] 
kharaḥ khadgaikapātena yasyācchedi tridhā mahān 
(B31) lohadaṇdo rimānas tu dūrataś śatadhā svayam ||
 
LIV. [metre: anuṣṭubh] 
atrātipūrṇṇaṁ svayaśo nayann iva rasātalam 
yaś cakhānorugambhīraṁ taṭākaṁ śrīyaśodharam ||
 
LV. [metre: anuṣṭubh]
yaś cakrayantrarandhreṇa lakṣaṁ viddhya nv iyat sthitam 
(B32) nārjjunaḥ kevalaṁ kīrttyā bhīmo bhūd api raṅhasā ||
 
LVI. [metre: anuṣṭubh] 
cīnasandhipayodhibhyāṁ mitorvvī yena pālitā 
guṇāvalīva kīrttis tu vidyeva śrīr ivāmitā || 

LVII. [metre: anuṣṭubh] 
tattvoktir abhavat sarvva stavo yasya guṇāhr̥taḥ 
(B33) yad yat spr̥śati merau hi sauvarṇṇan tat tadikṣitam || 

LVIII. [metre: anuṣṭubh] 
śrīyaśodharmmaṇā tena śrīyaśodharmmaśobhinā 
rājendunenduvaktreṇa candrenduvasubhūbhujā || 

LIX. [metre: anuṣṭubh] 
imās svaśilparacitā gurūṇāṁ punyavr̥ddhaye 
(B34) catasraś śivaśarvvāṇīpratimā sthāpitās samam || 

LX. [metre: anuṣṭubh] 
vicitraratnaracitaṁ bhūṣaṇaṅ kanakāmbaram 
karaṅkāladhautāmbhobhājanāni pratigrahāḥ || 

LXI. [metre: anuṣṭubh] 
śivikāvyajanacchattramāyūrāmatrarāśayaḥ 
(B35) vahūni haimaraupyāṇi pūjopakaraṇāni ca || 

LXII. [metre: anuṣṭubh]
idañ ca svakr̥tan tārataṭākaṁ hlādikāntibhiḥ 
catuṣkoṇīkr̥tan tvaṣṭrā vidhuvimbam ivāmr̥gam || 

LXIII. [metre: anuṣṭubh] 
nr̥ttagītādicaturāś ślāghyā naravarāṅganāḥ 
(B36) samagrakaradagrāmagodharārāmamaṇdalam || 

LXIV. [metre: anuṣṭubh]
idan tena ca tat sarvvaṁ sārvvaṁ saṅsthāpanādine 
dattaṁ rājādhirājena jagajjvalitatejasā || 

LXV. [metre: anuṣṭubh] 
śrīndravarmmeśvarādīnāṁ devānāṁ sarvvakiṅkarāḥ 
(B37) viśvambharādhirājena na niyojyās svakarmmaṇi || 

LXVI. [metre: anuṣṭubh] 
āgamaḥ paracakrasya rāṣṭre yadi bhavet tadā 
niyojyās tadvināśāya nānyadā tu kadā ca na || 

LXVII. [metre: vasantatilakā] 
atrāṅgane nr̥patir eva nr̥pātmajo pi 
bhū(B38)ṣāvibhūṣitatanuḥ khalu vītadoṣam 
dvāreṇa tena mahatāpi viśed abhūṣāś 
śiṣṭās tu viprayatimantrivalādhipāś ca || 

LXVIII. [metre: anuṣṭubh]
brāhmaṇādis sasāmānyajano noddhataveṣakaḥ 
karṇṇa(B39)bhūṣāṁ vinā tanvīṁ na haimaṁ bhūṣaṇaṁ bhajet || 

LXIX. [metre: anuṣṭubh] 
nandyāvarttaṁ vinā puṣpan na mālādivibhūṣitaḥ 
na khādet kramukaṁ muktvā nr̥ttāgārādivāhyataḥ || 

LXX. [metre: anuṣṭubh] 
na nīlacitravasano na kuryyāt kalahan tathā 
(B40) na bhogābhyantaragato na ca śastradharo bhavet || 

LXXI. [metre: anuṣṭubh] 
na kañcid avamanyeta na gr̥hṇīyāc ca mānuṣān 
evamādīny akāryyāṇi kuryyān nātra śivāṅgane || 

LXXII. [metre: anuṣṭubh] 
udak caturmmukhadvārād āśramāntād vrajan naraḥ 
(B41) parā nācchāditaś chattrair yyānād avatared api || 

LXXIII. [metre: anuṣṭubh]
yas sādhuḥ pūjanaprārthī puruṣaḥ strījano pi vā 
yathāvibhavapūjābhiḥ praviśet so pi bhaktitaḥ || 

LXXIV. [metre: anuṣṭubh] 
śiṣṭā draviṇahīnās tu śraddhābhaktimahādhanaḥ 
(B42) puṣpeṇāpi viśeyus te bhaktir hi paramā śive || 

LXXV. [metre: anuṣṭubh] 
chinnāṅgās tv aṅkitaṅgā ye kr̥taghnāḥ kubjavāmanāḥ 
mahāpātakino ye ca hīnadeśās tathā pare || 

LXXVI. [metre: anuṣṭubh] 
ye kuṣthādimahāvyādhipīditāṅgā vigarhitāḥ 
(B43) kadācid api te sarvve na viśeyuś śivāṅganam || 

LXXVII. [metre: anuṣṭubh]
māheśvarā jitātmānaḥ kulaśīlādiśodhitāḥ 
te devaparicaryyārhā bhaveyuś śāntamānasāḥ || 

LXXVIII. [metre: anuṣṭubh] 
ye śāsanam idan darppāl lāṅghayeyur yya(B44)di dvijāḥ 
vadhadaṇdādyanarhatvān nirvvāsyās ta ito ṅganāt || 

LXXIX. [metre: anuṣṭubh] 
rājaputrās tu dāpyās te hemaviṅśatpalair mmitam 
tadarddhavinayaḥ kāryyo nr̥patijñātimantriṇāṁ || 

LXXX. [metre: anuṣṭubh]
tadarddhakan tu dāpyās te hemadaṇdāta(B45)patriṇaḥ 
tasyāpy arddhan tu mukhyānāṁ śreṣthināṁ vinayo mataḥ || 

LXXXI. [metre: anuṣṭubh] 
dāpyās tadarddhavinayaṁ śaivavaiṣṇavakādayaḥ 
tasyāpy arddhan tu vinayas sāmānyeṣu samīritaḥ || 

LXXXII. [metre: anuṣṭubh] 
dhanan dātum a(B46)śaktās syus sāmānyā yadi mānuṣāḥ 
pr̥ṣthe vetreṇa tān hanyāc chatam ity anuśāsanam || 

LXXXIII. [metre: anuṣṭubh] 
pūjā pūjopakaraṇaṁ kālaś śaucaṁ prakalpitam 
etac cānyac ca sarvveṣu kṣīye(B47)taikatamad yadi || 

LXXXIV. [metre: anuṣṭubh] 
kulapatyādayo dhyakṣā dāpyā doṣānvitais saha 
hemaviṅśatpalādyekapalāntakam anukramāt || 

LXXXV. [metre: anuṣṭubh] 
kulapatyādyasaṁpr̥kte doṣe doṣakr̥d eva tu 
ya(B48)thārhan draviṇan dāpyo daṇdyo vā deśakālataḥ || 

LXXXVI. [metre: anuṣṭubh] 
pūjākālavyatikrānto bhaved yadi purohitaḥ 
rūpyaṁ viṅśatpalan dāpyaḥ palāni daśa yājakaḥ || 

LXXXVII. [metre: anuṣṭubh] 
svakāryyaṁ yady upekṣeta dvā(B49)rādhyakṣo tha lekhakaḥ 
rūpyaṁ pañcapalan dāpyas tripalan tūpakalpakaḥ || 

LXXXVIII. [metre: anuṣṭubh] 
kārī mahānasādhyakṣa āgamādhyakṣakas tathā 
rūpyan te tripalan dāpyā aṅganādhipatis tathā || 

LXXXIX. [metre: anuṣṭubh] 
suvarṇṇa(B50)rajatālābhe dravyāṇy anyāni dāpayet 
ity eṣā tāpasādhīnā maryyādā sthāpitā bhavet || 

XC. [metre: anuṣṭubh] 
yācate śrīyaśovarmmā bhāvikambupatīśvarān 
imaṁ rakṣata bhadraṁ vo (B51)dharmmaṁ dharmmadhanā iti 

XCI. [metre: anuṣṭubh] 
eṣa bhāro hi bhūpānāṁ kalpitaḥ parameṣthinā 
pālanaṁ pālanīyānān daṇdyānān daṇdanañ ca yat 

XCII. [metre: anuṣṭubh] 
eṣāṁ vasuharā rājñā daṇdyās te yāntu durggatim 
(B52) pānti ye pātu tān bhūpas te pi yāntu paraṁ padam 


