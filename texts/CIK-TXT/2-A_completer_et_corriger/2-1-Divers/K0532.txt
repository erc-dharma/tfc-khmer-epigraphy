K. 532/(Bantay Kdei)

Estampage EFEO n. 363, n. 364

Publié par Finot dans BEFEO 25(1925), p. 354-***.

Face A

I.
(1) namaś śivāya yatpādakuśeśayarajo rajaḥ /
(2) tridaśatridaśārīndraśiromaṇdāramaṇdiram //

II.
(3) jejīyate mvujākṣeṇa yasya tejo tidurjjayam /
(4) daityadarppendhanoddāhadhūtadhūmadhvajāyate //

III.
(5) [tā]mrapādanakhāgrāni pāntu vaḥ padmajanmanaḥ /
(6) nirastāśeṣarāgasya vartmānīva hr̥dālayāt //

IV.
(7) namāmy umāṁ mukhaṁ yasyās smitam īśasya darśane /
(8) pūrṇṇacandrāyate candra-khaṇdaṁ mūrddhnīva ninditum //

V.
(9) sarvatra vyāpinīṁ vande bhāratīṁ bhūribhāratīm /
(10) [su]dhāvadanapūrṇṇendukalāṁ pīyūṣavarṣiṇīm //

VI.
(11) vande śrī-śivaliṅgākhyaṁ śaṅkaraṁ viśvaśaṅkaram /
(12) aṇimādiguṇānindyam aninditapurāsapadam //

VII.
(13) babhūva bhūbhr̥tāṁ bharttā śrīndravarmmāridurjjayaḥ /
(14) śrīkamvujendra - - - - - - - - - - - - - - - - - - - - - - //

VIII.
(15) nirjjitāceṣate[jasā] me [k]v[ā]gniḥ kevalo drutaḥ /
(16) [vi]līna iti yattejo diśo gān mārggaṇād iva //

IX.
(17) [dhāu]tair iva yaśoratnais sadā dānāmvudhārayā /
(18) [vi]śuddhair yasya hāriṇyo bhavanty adyāpi dikstriyaḥ //

X.
(19) kutra kāntir anaṅgasya dagdhasyeyaṁ bhaved iti /
(20) tatsthirāśritaye dhātrā durddharṣo yo nunirmmame //

XI. 
(21) [bhi]nnebhakumbhato yena muktā sāsr̥gvisāritā[ḥ] /
(22) [sara]ktacandanajalā puṣpavr̥ṣtir ivāhave //

XII.
(23) tasya putro jagadgītaguṇo rājā dharābhujām /
(24) śrī-yaśovarmmanāmābhūd aridviradakesarī //

XIII.
(25) - - lavāle yatte[jo]naladagdhadviḍindhane /
(26) - - yaśodrumo rūḍhaś chādayaty akhilañ jagat //

XIV.
(27) - - nayuddhānale śastradhūme sr̥ksarppirujjvale /
(28) - - ripuyaśohavyaṁ sthāpitās svayaśomarāḥ //

XV.
(29) [yad]arībhendrakumbhebhyo muktaṁ mauktikam āhave /
(30) [di]gdigdrutāyā yatkīrtter hārajālam ivāgalat //

XVI.
(31) [kā]māṅgapratimasvāṅga-dahanāśaṅkayeva yaḥ /
(32) - - drasahajasauhārddaṁ sudhāvdhau hr̥daye vyadhāt //

XVII.
(33) tasya sūnur anūnaśrīś śrītrivikramavikramaḥ /
(34) [śrī-]harṣavarmmanāmāsīd adhīśo śeṣabhūbhujām //

XVIII.
(35) - - - - damīśvaraśiro-viśadopāśraya[ṁ] yaśaḥ /
(36) - - - - - - tajagad yasya gaṅgāvārīva rājate //

XIX.
(37) - - - - - - hlādīni vibhrad āsamudralasattaraḥ /
(38) - - - - śiṣṭakalāḍhyo yas tuhināṅśur ivāparaḥ //

XX.
(39) - - - - - indraś śrīdharaḥ padmalocanḥ /
(40) - - - - - - - hur ivāparaḥ //

XXI. 
(41-42) Traces de 2 lignes 

Face B

XXII.
(1-2) Traces 

XXIII.
(3) - - - - - - - - - - - -bhyas tebhya[s] - - - - - - - /
(4) - - - - - - - - - - - - - n māninam avā[pa] yaḥ //

XXIV.
(5) - - - - - - - - - - - - - - - dridvyaṅśe mū[l]odaye /
(6) - - ka - - - - - - - - - - - - talākṣighaṭaśo ṅgaṇā //

XXV.
(7) [śu]ddha-yaśodharapure sthāpayit[v]edam aiśvaraṁ /
(8) [sa] śrī-bhadrāśrame bhūyo liṅgam anyad atiṣṭhipat //

XXVI.
(9) [bha]drāvāse sa liṅge dve bhāratīpratimām api /
(10) śivaparvvataśr̥ṅge pi liṅgatrayam atiṣṭhipat //

XXVII.
(11) liṅgaṁ bhīmapure moghapure liṅge ca sa vyadhāt /
(12) liṅgaikāṅśau sabhīmārccāv aninditapure punaḥ //

XXVIII.
(13) - - - - liṅgapure śambhupure śivapure pure /
(14) vakakākeśvarapure vidadhe śrīmadāśramān //

XXIX.
(15) [sa] pañcaliṅganilaye kr̥tajñe rudraparvvate /
(16) [ja]lāṅgeśvaravāditra-purayor āśramān vyadhāt //

XXX.
(17) śrīmat-siddheśvarapure prākpratyacchivapādayoḥ /
(18) - - devā"cramadeśe pi cakāra śrīmadāśramān //

XXXI.
(19) śrī-campeśvara-dhāmni śrī-puṇḍarīkākṣadhāmani /
(20) śri-padmanābhanilaye sa vyadhād āśramān api //

XXXII.
(21) [sa] liṅgapura-rudrāṇī-dhāmani sthirapaṭṭane /
(22) anyatra cāśramān pūjā-vidhaye vividhān vyadhāt //

XXXIII.
(23) tasyāntevāsy abhūd vāgmī sarvvāntevāsināṁ varaḥ /
(24) stutānān tadvad ācāryo mīṣām api mahībhr̥tām //

XXXIV.
(25) śrīśānavarmmaṇo yo rhi hotā śrī-jayavarmmaṇaḥ /
(26) śrī-harṣavarmmaṇo bhūyas tatsūnor indratejasaḥ //

XXXV.
(27) vālyāt prabhr̥ty āvārddhakyāc chaivācaryyo pi yo [bhavat] /
(28) [śu]ddhavaiṣṇavavaṅśyo rthyām hr̥ṣikeśābhidhām adhāt //

XXXVI.
(29) naiśvāsamaṇḍalīn dīkṣān naiṣthikācāryyatarppaṇīm / 
(30) śivācāryyābhidhānāḍhyāṁ yo bhiṣekavidhau dadhau //

XXXVII.
(31) [kr̥]tsnavyākaraṇe dhītī yo pi vālo dhyajīgapat /
(32) - - sūnūn anūcāno vācaspatir ivāmarān //

XXXVIII.
(33) [ta]syāsye saṅhitās sarvvās sarvvajñānottarādayaḥ /
(34) [sā]rvvajñyam iva ditsantyo tisthirās tasthire dhiye //

XXXIX.
(35) ṣaddvidvasūpāttabhuvo yaś śrī-rājendravarmmaṇaḥ /
(36) [śve]tacchattrādibhogāḍhyāṁ prāpa dolāṁ hiraṇma[yīm] //

XL.
(37) [a]ṣṭāśrītisahasrartvig-bhājām api mahībhujām /
(38) y[o] rccanīyatamo dhaumyaḥ pāṇḍavānām ivādhvare //

XLI.
(39) [gi]riśasyāsya guruṇā liṅgasya sthāpitasya saḥ /
(40) yathāvad varddhayām āsa pūjāṁ pūjitalakṣaṇaḥ //

XLII.
(41) [sa]rvvāṇy uktāni puṇyāni sarvvatraivākarod guruḥ /
(42) tenāntevāsivaryyeṇa sārddhaṁ varddhitavuddhinā //

XLIII.
(43) [te]nemau sthāpitau devau caturāsyacaturbhujau /
(44) [da]kṣinottarayor atra guruśāsanavarttinā //

XLIV.
(45) [te]ṣu deveṣu dharmmasya mūrttasyāvasthitasya saḥ /
(46) [ra]kṣām abhilaṣan sādhūn vravītīti vaco mr̥tam //

XLV.
(47) [dha]rmmaś catuṣpāt prāg ghrāsaṁ hrāsaṁ prāpyaikapāt[kalau /
(48) [rā]jñāṁ śaktitrayeṇāstu catuṣpāt pālitaḥ punaḥ //
