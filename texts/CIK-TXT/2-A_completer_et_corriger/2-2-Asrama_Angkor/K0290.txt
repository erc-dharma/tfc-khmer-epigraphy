K. 290 La stèle de Tep Pranaṁ (Cambodge)

Estampage EFEO n. 556-559

Texte :
Pour le Sanskrit, le texte ici constitué suit l'édition de Coedès, JA XII (1908), p. 208 et suiv., et l'édition des stances parallèles des stèles du Thnal Baray (omises ici par Coedès) parue dans les ISCC. Voir aussi la note additionelle de l'éditeur, JA XII (1908), p. 253 et suiv.
Pour le Khmer, le texte ici constitué suit l'édition de Coedès, IC III p. 231.

Face A.

I.
(1) prāk kevalo pi bhagavān rataye tridhā yo
bhinnaś caturmmukhacaturbhujaśambhumūrttiḥ
(2) prārambha eva bhuvanasya punar 
yyugānte kaivalyam eti ca śivāya namo stu tasmai // 

II.
(3) vande ravindaripumaṇditakeśavr̥ṇdaṁ bhaktyāravindadr̥śam apy aravindayonim 
(4) namrāmarendraditijendraśikhandabandhamaṇdāraṣaṇdamakaraṇdasugandhitāṅghrim // 

III.
(5) saṅsārapañjaravinissaraṇābhyupāyaṁ
yo bodhayat tribhuvanaṁ svayam eva buddhvā
(6) nirvvāṇasaukhyaphaladāya kr̥pātmakāya
buddhāya vandyavaraṇāya namo stu tasmai //

IV-XVIII = ISCC, no. LV, st. 3-17, p. 394-396

IV.
(7) āsīd aninditapureśvaravaṅśajātaś 
śrīpuṣkarākṣa iti śambhupurāptarājyaḥ 
(8) rājño mahendragirimūrddhakr̥tāspadasya 
mātuḥ sthiras samiti mātulamātulo yaḥ // 

V.
(9) tadvaṅśajo vyādhapurādhirāja-
santānasaṁpāditamātr̥vaṅśaḥ 
(10) rājendravarmmeti guṇaikarāśir
avāpa yaś śambhupure pi rājyam //

VI.
(11) tasyākalaṅkatuhināṅśuviśuddhakīrtteḥ
putro babhūva nr̥patir nr̥patīndradevyām 
(12) yo dr̥ptaśatrubhujagendrabhujaṅgaśatrur
yyodhāgranīr yyudhi mahīpativarmmanāmā //

%from here up to l. 37 lines not indicated
VII.
atha dvijo gastya iti pratīto
yo vedavedāṅgavid āryyadeśe
labdhodayo yā mahiṣīddhavaṅśā
yaśomatīti prathitā yaśobhiḥ // 

VIII.
sutas tayor yyo yudhidurmmadaś śrī-
narendravarmmeti narendravaryyaḥ
mahīpates tasya suteva lakṣmīr
nnarendralakṣmīr iti yā babhūva // 

IX.
tasyām aridviradarājamr̥gādhipena
janyeṣu rājapativarmmanarādhipena 
rājendradevy amaragarbhanibhodapādi
yā diṅmukhāvalivikīrṇṇaviśuddhakīrttiḥ //

X. 
tasyām ajījanad anekanarendrasiṅha-
vaṅśodayāya sa mahīpativarmmadevaḥ 
devīm anuttamavapuś śriyam indradevīṁ dugdhābdhidhautayaśasan tapatīm ivārkkaḥ // 

XI.
athābhavat tasya mahendraśaila-
kr̥tasthiteś śrījayavarmmanāmnaḥ 
narendravr̥ṇdārakavanditāṅghres
sūryyadyotis sūnur anūnavīryyaḥ //

XII.
mahīpatiś śrījayavarddhano yo
garbheśvaraś śrījayavarddhanākhyaḥ 
rājyasthitaś śrījayavarmmanāmā mahāmahīpālaśirodhr̥tāṅghriḥ //

XIII.
tasyādhirājo jananījananyā
jaghanyajo jayyaparākramo yaḥ
rudraikacitto raṇaraudrakarmmā
śrīrudravarmmeti viśuddhadharmmā //

XIV.
tadbhāgineyo guṇaratnasindhur
vvasundharādohavidagdhabuddhiḥ 
pr̥thūpamo yaḥ pr̥thivīndravandyaḥ
pr̥thvīpatiś śrīpr̥thivīndravarmmā //

XV.
rājanyavaṅśāmbaracandralekhā
śrīrudravarmmāvanipālakanyā 
rājñī satī śrīnr̥patīndravarmma-
putryās sutā yā surasundarīva //

XVI.
tayoḥ kumāro rikarīndrasiṅho
nr̥siṅhavandyo narasiṅhadr̥ptaḥ
gāṁ diṅmukhapreṅkhadakhaṇdakīrttir
yyaś śrīndravarmmā sakalāṁ babhāra //

XVII.
śilāmaye veśmani liṅgam aiśaṁ  śrīndreśvarābhikhyam atiṣṭhipad yaḥ 
īśasya devyāś ca samaṁ ṣad arccaś
cakhāna ca śrīndrataṭākam agryam //

XVIII.
tenaitasyām avanipatinā śrīndradevyāṁ mahiṣyāṁ niśśeṣāśāvitatayaśasā tejasām ekarāśiḥ 
bhūbhr̥tputryām iva purabhidotpāditaḥ kārttikeyaś
śaktiṁ bibhrad ripukulabhidaṁ śrīyaśovarmmadevaḥ //

XIX.
(37) kṣattravaṁśanabhaścandro yo pi kīrttikaraṅ ki[ra]n
(38) kenāpi gambhīrataran dvidḍhr̥dabdhim aśoṣayat //

XX.
(39) māninīmānase yasya kāntipīyūṣapūrite
(40) nyamajjan manmatho bhūyo haradāhabhayād iva //
% bhūyo: corr. par Coedès (pour sūyo) dans sa note additionelle.

XXI.
(41) kīrttidugdhābdhiniṣyandair bhuvane madhurīkr̥te
(42) athānam iva lāvanyaṁ vaktre yasyāvasat sadā //

XXII.
(43) catuṣṣaṣṭikalāvalyā vālyāt prabhr̥ti puṣkalaḥ
(44) akṣayo yo kalaṅko pi khyāto mr̥dukaro bhuvi //

XXIII.
(45) yena rājye bhiṣiktena vidvidbhr̥tyamanodiśaḥ
(46) bhītyā harṣaṇayaśasā samam āpaditā bhr̥śam //
% harṣaṇayaśasā: corriger harṣeṇa yaśasā (Coedès, Note add.).

XXIV.
(47) garjjadgajdendrameghānāṁ yāne dānāmvuvr̥ṣṭibhiḥ
(48) tatāna śastravidyudbhiḥ prāvr̥ṣaṁ yaś śarady api //

XXV.
(49) yasyāpi vāhuyugalaṁ vahuvidvidvadhe yudhi
(50) savyāpasavyagamitais sahasram iva pattribhiḥ //

XXVI.
(51) raṇe raṇe khilārātīn yatpratāpavibhāvasuḥ
(52) dagdhvādahad atr̥ptyeva teṣāñ cetāṁsi yoṣitām //

XXVII.
(53) ṣādguṇyaprathito yo pi dr̥ptadviddhvaśane yuddhi
(54) prakarṣaṇenāpadānānām anantaguṇa īritaḥ //


FACE B.

XXVIII.
(1) udgarjjaty adhikaṁ siṅho nirjjayann api kuñjaram
(2) na jātu vismito yas tu nirjjayan rājakuñjarān //

XXIX.
(3) jitāḥ ṣad arayo yena vayaṁ sarvvajito jitāḥ
(4) aneneti hriyevāntar nnilīnā hr̥tsu durhr̥dām //

XXX.
(5) rakṣāmvusiktavr̥ddhasya rāṣṭramaṇdalabhūruhaḥ
(6) yena dattan dvijādibhyaś śrīphalaṁ svādukāmataḥ //

XXXI.
(7) mama kīrttiś caranty ekā durgge bhuvanagahvare
(8) skhaled iti bhiyevāśā yena niṣkaṇṭakāḥ kr̥tāḥ //

XXXII.
(9) saundaryyamaṇditaṁ yasya mukhākhaṇdendumaṇdalam
(10) kenāpy anandayan nityan nārīnayananīrajam //

XXXIII.
(11) yadguṇādhiṣṭhitāvānī bhavinām atipāvanī
(12) adhvarāgner havirggandhagarbheva marutāṅ gatiḥ //
% -ṣṭhitāvānī: lire -tāvanī, ou lire -tā vāṇī (Coedès, Noter add.).

XXXIV.
(13) atiśuklaguṇaṁ viṣṇur yyaṁ vidambayituṁ dhruvam
(14) dugdhābdhimadhyam adhyāste kārṣṇyaṁ lumpann ivātmanaḥ //

XXXV.
(15) brahmāṇdamaṇdale yena yaśobhir bharite punaḥ
(16) yaśo yad varddhitan nityam anyatpūryyan nu tad bhavet //

XXXVI.
(17) yasya tejo rayas smr̥tvā vane vr̥ṣṭijadā api
(18) prāvr̥ṭkāle tisantāpāa yugāntāgnihatā iva //

XXXVII.
(19) anārataṁ rato yasya puṣkalāṅgo vr̥ṣo bhavat
(20) hr̥dguhāyāṁ vr̥ṣāṅkasya sannidhane vidher iva //

XXXVIII.
(21) dhane dhanāyayā yasya tāvad eva vijr̥mbhitam
(22) yāvat pūrṇṇo rthīnām arthaḥ kaulais tīrṇṇasya kiṁ bhavet //

XXXIX.
(23) anantavidyo lokeśo vr̥ṣasthaḥ kāmadīpanaḥ
(24) yaś śaṅkaro pi satataṅ dattadakṣodato bhavat //

XL.
(25) api hemācalatanauḥ prajvalann api tejasā
(26) katham apy avalānāṁ yo hr̥tsu tiṣṭhan sukhaṁ vyadhāt //

XLI.
(27) aho saśarggamāhātmyaṁ lakṣmīr api calācalā
(28) yasmin niścalayā lagnā bhāratyā yad acāpalā //

XLII.
(29) kalikālorjjitañ jitvā yo dharmmeṇaiva duṣkr̥tam
(30) tatsaṅśrayād ivāmarṣo nirjjigāyākhilān ripūn //

XLIII.
(31) nirastakaṇṭakāṁ sphītāṁ yo vidhvastamahībhr̥tam
(32) ekacchatrām aviṣamāṁ pr̥thvīṁ pr̥thur ivākarot //
% sphītāṁ: correction de lecture par Coedès (Note add.), pour la fausse lecture smitāṁ.

XLIV.
(33) yo pi khadgasahāyo pi rājasiṅhaniveṣitaḥ
(34) akrūraparivāro yam iti kenāpy udīritaḥ //

XLV.
(35) yasyājñāsvāntasaṁvāsadharmmasyevānuśāsanāt
(36) sāmādhibhir yyathābhavyam upāyair nyanayat prajāḥ //

XLVI.
(37) ko harer aniruddhāres svacakrabhrāntibhir jjayaḥ 
(38) yasya tv abhrāntacakreṇāniruddhāriśatāj jayaḥ //

XLVII.
(39) sa śrīyaśovarmmanr̥po nr̥pendraḥ kambubhūpatiḥ
(40) saugatābhyudayāyaitaṁ kr̥tavān saugatāśramam //

XLVIII.
(41) śāsanaṁ śrīyaśovarmmarājasyedam ihāśrame
(42) kulādhyakṣeṇa karttavyaṅ kr̥tsnaiḥ karmmakarair iti //

XLIX.
(43) vidaddhyād āśramasyāsya parivarddhanasaṁpadam
(44) uttarottarasaṁvr̥ddhām̃s tajjanān api pālayet //

XLX.
(45) atithīn mānayed yatnād ātithyāni ca varddhayet
(46) atither mmananāt kr̥tyam adhikaṁ sthāninān na hi //

LI.
(47) athāvanīndra evātra sāvarodho pi vā gataḥ
(48) taṁ yathāśramasaṁpatti yatnais suravad arccayet //


FACE C.

LV-LVI = ISCC, no. LVI, C1, st. 4-5, p. 422

LV.
(1) rājaputraś ca mantrī ca valādhyakṣaś ca sajjanaḥ
(2) na tasya dattan na kr̥tan na śrāddhaṁ phalati kva cit

LVI.
(3) mānyo viśeṣataś śūro raṇe dr̥ṣtaparākramaḥ
(4) raṇārthī tv araṇārthibhyo dharmmarakṣā hi tatsthitā //

LVII.
(5) vidyābhujo dvijāt kiñ cid ūnam ācāryyam arccayet
(6) buddhajñānavidaṁ śābdaṁ dvividan tu viśeṣataḥ //

LVIII.
(7) buddhajñāna vidhānajñāś chabdaśāstravidas tathā
(8) addhyāpakaṁ viśeṣeṇa tābhyām ācāryyam arccayet //

LIX-LXII = ISCC, no. LVI, C1, st. 8 et [lire à?] 11, p. 423 

LIX.
(9) ācāryyavad gr̥hastho pi mānanīyo bahuśrutaḥ
(10) abhyāgataguṇānāñ ca parā vidyeti mānavam //

LX.
(11) vittaṁ bandhur vvayaḥ karmmma vidyā bhavati pañcamī
(12) etāni mānyasthānāni garīyo yad yad uttaram //

LXI.
(13) sāmānyamānavān sarvvān vālavr̥ddharujānvitān
(14) dīnānāthāṁś ca yatnena bhared bh(u)ktauṣadhādibhiḥ //

LXII.
(15) nityaṁ hemārccanavidhiṁ vidadhīta yathāvidhi
(16) tr̥ṇadānopacārābhyāṁ kapilām api pūjayet //

LXIII.
(17) śrāddhoparāgakāleṣu piṇdaviṣuvayor api
(18) tandulasyaikayā khāryyā prakurvvīta yathāvidhi //

LXIV-LXVI = ISCC, no. LVI, C1, st. 13-15, p. 423

LXIV.
(19) ye bhaktyā patitā yuddhe ye ca bhaktāḥ parāsavaḥ
(20) apiṇḍāḥ kr̥paṇānāthavālavr̥ddhāś ca ye mr̥tāḥ //

LXV.
(21) eteṣām eva sarvveṣāñ caturāḍhakatandulaiḥ
(22) māsāvasāne sarvvatra piṇḍaiḥ kurvvīta tarppaṇam //

LXVI.
(23) etasminn āśrame piṇḍaṅ kr̥tvānīya ca sarvvaśaḥ
(24) yaśodharataṭākānte tasminn eva tu nirvvapet //

LXVII.
(25) nabhasyasya caturddaśyāṁ śuklāyām utsavan tathā
(26) kuryyād dānaṁ pradadyāc ca buddhaśāstre yathodita[m] //

LXVIII.
(27) yaśodharataṭākākhyatīrthasnānavidhāyakān
(28) tasyān tapasyamāsasya paurṇṇamāsyāñ ca bhojayet //

LXIX.
(29) trisandhyavidhisaṁsaktāś śīlādhyayanatatparāḥ
(30) gr̥hasthakarmmanirmmuktā yatayo vijitendriyāḥ //

LXX.
(31) varṣāsv ananyaśayitā ekabhaktena jīvinaḥ
(32) svadharmmakarmmasaktās te vāstavyās saugatāśrame //

LXXI.
(33) yatayaś śīlarahitā duṣṭāś śrutavivarjjitāḥ
(34) svadharmmakarmmavibhraṣṭā nirvvāsyās saugatāśramāt //

LXXII.
(35) bhikṣavo yatayo ye pi sadādhyayanatatparāḥ
(36) eteṣām iyatī vr̥ttir ddātavyā prativāsaram //

LXXIII.
(37) catvāri dantakāṣṭhāni tathāṣṭa kramukāṇi ca
(38) tandulārddhāḍhakānnañ ca ṣaṣṭis tambūlakāni ca //

LXXIV.
(39) dīpikamu[ṣ]ṭir ekā ca tathaidhasyaikapūlakaḥ
(40) ācāryyāyaiva sarvāṇi [tāni] dadyāt prayatnataḥ //

LXXV.
(41) dantakāṣṭhatrayaṁ sārd[dha]n tandulaṁ pra[sthabhaktakam
(42) tambūlaviṅśatī dve ca [k]ramukāṇi ṣad eva ca //
% pra[sthabhaktakam: ainsi, sans clôture par ] dans l'éd.

LXXVI.
(43) ekā ca dīpikāmuṣṭir idhanasyaikapūlakaḥ
(44) yatibhyaś ca pradeyāni [v]r̥ddhebhyas tāni sarvvaśaḥ //

LXXVII.
(45) dantakāṣṭhadvayañ caiva tandulaṁ prasthabhaktakam
(46) triṅśat tambūlapattrāṇi catvāri kramukā[ṇi ca //]

LXXVIII.
(47) tathaiva dīpikāmuṣṭir ekaidhasyai[kapūlakaḥ]
(48) yauvanasthāya yataye pradeyaṁ sarvva [-⏑- //]

LXXIX.
(49) tadannan d[v]it[ri]kudavās tandulāḥ kra[mukadvayam]
(50) tambū[laviṅśatiś caikā] dīpi[kā muṣṭir -⏑-//]

LXXX.
(51) ....................... vr̥ttir [dd]e[yā -⏑- //]
(52) .....................ṁ .........................
% les // à la fin du pāda b sont surprenants: coquille de Coedès?

LXXXI.
(53) ....................... tandu[la] ...............
(54) .....................ḍ dadyād evaudanīkr̥ta[m //]


FACE D.

LXXXII. = ISCC, no. LVI, D, st. 3, p. 424
(D1) trīṇi patrāṇi yāvat tad vyañjanan daśapātrataḥ
(D2) satkāraṁ ādadānānām ānupūrvvīvyapekṣayā //

LXXXIII.
(D3) dhūpabhājanabhr̥ṅgārau vahnibhājanam eva ca
(D4) ekaikaśaś caturmmāsabhogyāny etāni yatnataḥ //

LXXXIV.
(D5) ācāryyebhyāḥ pradeyāni vr̥ddhabhikṣubhya eva ca
(D6) riktapattraṁ māṣīṁ mr̥tsnām adhyetr̥ṣu diśed api //
% ācāryyebhyāḥ: sic l'éd. Lire our corriger -bhyaḥ.

LXXXV.
(D7) deśe kāle ca saṁprāpte bhojanaṁ parivarddhayet
(D8) bhojayet tu viśeṣeṇa pañcotsavasamāgame //

LXXXVI-LXXXVIII = ISCC, no. LXVI, D, st. 7-9, p. 424 et suiv.

LXXXVI.
(D9) kuryyāt kuṭīṣu sarvvāsu śayanaṁ prativatsaram
(D10) ihasthā yatayas sarvve nādhyakṣe vaśyatāṅ gatāḥ //

LXXXVII.
(D11) yady apātakino bhītā ihāgatya samāśritāḥ
(D12) pīḍayitre na tān dadyād gr̥hṇīyān na sa tān api //

LXXXVIII.
(D13) karmmaṇā manasā vācā na hanyān nāmiṣan diśet 
(D14) parasmāy āśramasyāntar vvahir vvāpi kathañ ca na //
% ca na: lire cana? La trad. de Bergaigne est-elle juste?

LXXXIX.
(D15) ahiṅsrān sakalān sattvān āśramasyāsya sannidhau
(D16) yaśodharataṭākasya tasyānte ca na hiṅsayet //

XC-XCIII = ISCC, no. LVI, D, st. 11-14, p. 425

XC.
(17) rājātmajā rājapautrī rājavr̥ddhastriyas satīḥ
(18) atrānyātithivat pūjyā nāroheyuḥ kuṭīś ca tāḥ //

XCI.
(19) yās tadanyāḥ striyo hīnā yāś ca darśitavibhramāḥ
(20) nātra praveśam arhanti tā evābhyāgatā api //

XCII.
(21) cāturāśramyapatibhis sarvvais saṁbhūya yatnataḥ
(22) yaśodharataṭākākhyaṁ pālanīyam idaṁ sadā //

XCIII.
(23) kiṅkarair āśramasyāsya yad dhanan dhaninārjjitam
(24) tad eva nānyato hāryyaṁ bhuktvā saṁvarddhya cāśramam //

XCIV.
(25) yad āśramopakaraṇaṁ hemarupyādikalpitam 
(26) bhikṣābhājanacakrādi bhikṣārthan nānyato haret //

XCV.
(27) paryyāya paricaryyārham etāvat parikalpitam
(28) dāsīdāsan tad ubhayoḥ pakṣayoḥ śuklakr̥ṣṇayoḥ //

XCVI.
(29) dvau lekhakau rājakuṭīpālau pustakarakṣiṇau
(30) tāmbūlikau ca pānīyahārau ṣaṭ pattrakārakāḥ //

XCVII.
(31) ulkaidhahārāś catvāraś tathā śākādihārakāḥ
(32) dāsāś ca dvau tadadhyakṣāv aṣṭau bhaktakarā janāḥ //

XCVIII.
(33) dāsyas tandulakāriṇyo dvādaśaiva prakalpitāḥ
(34) tac ca piṇdīkr̥taṁ sarvvaṁ pañcāśat parimāṇakam //

XCIC.
(35) adhyāpakavidagdhasya śīlasaṁvaraṇasya ca
(36) janān adhyāpakasya trīn kalpayet paricārakāt //

C.
(37) paricaryyākarā dāsā navaikā dāsikā kṣurau
(38) pañca śāṭyaḥ kulapates sūcyau daśa kr̥ṣīvalāḥ //

CI. 
(39) yady evaṁ śāsanam idan nānukuryyāt kulādhipaḥ
(40) nirddayan daṇdyatāṁ rājñā sa cāyattas tapasviṣu //

CII.
(41) bhaviṣyataḥ kambujarājarājān sa śrīyaśovarmmamahādhirājaḥ
(42) punaḥ punar yyācata eva dharmmam iman nr̥pendrāḥ parirakṣateti //

CIII.
(43) sanātano bhūmibhujāṁ hi dharmmo dharmmasthitīnāṁ parirakṣaṇaṁ yat
(44) varṇṇāśramāṇāṁ surapūjanānān daṇdyeṣu daṇdaś ca yathāparādham //

CIV.
(45) dharmmātibhārān bhavato pi janān punaḥ punar dharmmadhanāḥ prayāce
(46) svadharmmasaṁrakṣaṇalubdhabhāvo dharmmī na tr̥pto sti hi dharmmamārgaiḥ //

CV.
(47) saṁrakṣyamāṇe mama śāsane smin saṁbhāvinaḥ kambujabhūmipālāḥ
(48) saṁvarddhayiṣyanti ca śāsanaṁ vaḥ prāgbhūpakarmmānukaroti bhūpaḥ //

CVI.
(49) ye mantriṇas sarvvavalādhipāś ca duṣṭaṁ yadi syāt sugatāśrame smin
(50) tat kambujendrāya nivedayantu mantryādisaṅsthaḥ khalu sarvvabhāraḥ //

CVII.
(51) ye śrīyaśovarmmanarādhipena śrīkambujendreṇa narādidattam
(52) ikāśrame lubdhatayā haranti sabāndhavās te narakaṁ patantu //

CVIII.
(53) ye śraddhayā paramayā parivarddhayanti tat sarvvaṁ eva suranāthapadaṁ prayāntu
(54) nirvvādham agryam anaghaṁ saha bandhubhis te yāvan mr̥gāṅkatapanau bhuvane vibhātaḥ //


Conclusion au bas de la face A (caractères "classiques")

CIX.
ambuje[ndrapratāpena ka]mvujendrena nimmitam
amvujākṣe[ṇa tenedaṁ] kamvujākṣaram ākh[y]ayā //

Première inscription en khmer ancien
n. 559 : face A
n. 556 : face D
n. 557 : face C
n. 558 : face B

(1)
[A] @ / 927 śaka vyar· ket· vaiśākha sanaiścaravāra saṅkrānta nu kaṁmrateṅ· kaṁtva-
[B] (n·) qañ· śrīsūryyavarmmadeva pre thve vraḥ vīrāśrama duk· starā kāśikā jinen(dra)
[C] (- - kalpa[nā] - - - - - - -) dana khñuṁ 20 ta paripāla nu sre jeṅ· I qāy[·]
[D] saugataśrama ti vroḥ thlvaṅ· 5 sre bhavapalli vroḥ 20 sre qugravāsa vroḥ (20)
% saugataśrama : corr. saugatāśrama.

(2) [A] neḥ vraḥ vīrāśrama nu caṁnāṁ ta roḥha neḥha ti vraḥ pāda kaṁmrateṅ· kaṁtvan· qañ· śrī
[B] (sūryya)varmmadeva kalpanā ta vraḥ saugataśrama gho kaṁpit· gho thkān· gho kansuk· gho 
% saugataśrama : corr. saugatāśrama.
[C] (- - - kaṁphsi)k· gho haC· tai paroṅ· kvan· II tai vrahma kvan II tai jvik· kvan· I tai - - -
[D] - - - - - - - lāy· c(ok· ran)si vraḥ - c· trai…

(3)
[C] - - - - - tai kaṁvit tai - - - - - // @ //
% Quant à l'interprétation de duk starā kāśikā jinendra (IC III, p. 232 n. 3), voir Pou s.v. duk: le verbe se construit dans d'autres inscriptions avec des mots comme śloka ou praśasti, donc ceci mènerait à penser à une émendation de starā en un mot pour 'stance' ou 'genre de texte'.

Première inscription en khmer ancien

[B] (1-2: illisibles)
(3) - - - - - - qaṁpāl qnak phoṅ - - - - 
(4) - - - - - - - āyatta ta kulapati adhyāpaka ta - - - - - - - 
(5) jā yajamāna ta vraḥ vīrāśrama ta ti añ khñuṁ paṁcyaṁ thvāy jā vraḥ - - -
(6) - - - - āyatta ta kulapati adhyāpaka ta kaṁloñ - - - - - - 

[C] illisible

[D] (1) - - - - - - - [ka]vīndrārimathana paṅgaṁ thpvaṅ nivedana ta vraḥ pāda ta stā[c]
(2) - - - - - - - - nu sruk kuṭīśvara leṅ jā vraḥ kalpanā - -
(3) - - - - - - - - ṇā jvann sruk - roḥh iṣṭi mratāñ

