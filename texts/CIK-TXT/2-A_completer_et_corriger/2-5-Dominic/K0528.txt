K. 528/953 (Mébon oriental)

Estampage EFEO n. 365

Ed. et trad. par Louis Finot, BEFEO 25 (1925). p. 311. 

Texte :

III. 



I

(1) traiguṇyādhyaśikhīndubhāskarakarapradyotanodgīthajair

 agryaiḥ padmajakañjadr̥ktrinayanair adhyāsitaiś śakti[bhiḥ] //

 saṁrodhasthitisaṁbhavātmarataye bhinnas tridhaiko pi yas 

 ṭasmai nityacite śivāya vibhave rājño rthasiddhyai namaḥ //



II

(2) rūpaṁ yasya nevendumaṇḍitaśikhan trayyāḥ pratītaṁ paraṁ 

 vījaṁ vrahmaharīśvarodayakaraṁ bhinnaṁ kalānnaṁ kalābhis tridhā //

 sākṣādakṣaram āmananti munayo yogādhigamyan namas 

 saṁsiddhyai praṇavātmame bhagavate tasmai śivāyāstu vaḥ //



III

(3) 
ekā - - prāk kalahaṁsavibhramagatiḥ kāntonmadā yā satī

 bhittvāṅgaṁ gagaṇodgatātmarataye yā tānavatvaṁ punaḥ //

 padmaṁ mānasasaṁbhr̥taṁ nijaruciprojjr̥mbhitaṁ bibhratī

 sā śaktiś śivas[yā]ṅgatodayakarī gaurī parā pātu vaḥ //



IV

(4) yenaitāni jaganti yajvahutabhugbhāsvannabhaḥsvannabhaḥ-

 kṣiṭyambhaḥkṣaṇadākarais svatanubhir vyātanvataivāṣṭabhiḥ //

 uccaiḥ kāraṇaśaktir apratihatā vyākhyāyate nakṣaraṁ

 jiyāt kāraṇakāranaṁ sa bhagavān ardhenducūḍāmaṇiḥ //



V

(5) nārāyaṇan namata yo vibhutāṁ vitanvan 

 lokatrayan tripadalaṅghitamātram eva //

 dr̥ṣṭvā turīyapadam āpt[u]m ivādhunīpi

 nidrācchalena vidadhāti samādhim abdhau //



VI

 ambhojabhūr jjayati yo vadanaiś caturbhir 

 oṅkāravāridaravaṁ samam ujjagāra //

(6) kṣetrāhitan tribhuvanodayapūraṇārtham

 utsūnatām iva nayan nijavījam ādyam //



VII maṇḍāṅśumaṇḍalavinirggatavāridhārā

 mandākinī jayati dhūrjjaṭinā dhr̥tā yā //

 mūrddhnā nagendratanayārddhaśarīrasandheḥ

 premānuvandham iva darśayituṁ prakr̥ṣṭam //



VIII

(7) āsīd ānīrarāśer avanīpatiśiroratnamālārccitāṅghrir 

 vālādityābhidhāno py arikulakamalopaplavākhaṇḍacandraḥ //

 s[o]mākauṇḍinyavaṅśāmvaratalatilako bhūpatir bhūrikīrttir 

 ddordaṇḍoddyotitāninditapurabharitāṁ rājyalakṣmīṁ vahan yaḥ //



IX

(8) proddr̥ptadviṣatān dadhad yudhi vadhūvaidhavyadīkṣāvidhiṁ

 vaddhnan yaś śiśirāṅśuraśmiviśadāṁ saikīrttimālāṁ guṇaiḥ //

 svarggadvārapure puraṇḍarapuraprasparddhisaṁvarddhane 

 sārthvaś śārvvam atiṣṭhipat savibhavaṁ liṅgaṁ vidhānānvitam



X

(9) vrahmakṣatraparaṁparodayakarī tadbhāgineyī satī

 puṇyan nāma sarasvatīti dadhatī khyātā jagatpāvanī //

 nānāmmāyagirāṁ gabhīram adhikaṁ pātraṁ dvijānāṁ varaṁ 

 sindhūnām iva sindhurājam agamad yā viśvarūpaṁ priyam //



XI

(10) somādye sārabhūte nijakulanivahe bhūridhāmmi vyatīte 

 rudropendrāmarendraprabhr̥tisuravarais saṅgate nandanārtham //

 tadvaṅśakṣīrasindhoḥ pravikaritayaśaḥpārijātābhijātā 

 lebhe janmāvadātā bhuvanahitakarī yā dvitīyena lakṣmīḥ //



XII

(11) yā nāmnāpi mahendradevyabhihitā bhūbhr̥tsutaiveśvarī

 devī divyavilāsinībhir asakr̥t saṅgīyamānastutiḥ //

 bhāsvadvaṅśa ⏑ - ⏑ - ⏑ ⏑ pur̥ādhīśāvanīśātmajo

 yām saṁprāpya mahendravarmmanr̥patis sārthām adhād īśatām //



XIII

(12) lakṣmīn tikṣṇetarāṅśor adhikam adharayan dhvastadoṣāṇdhakāro 

 vaddhnan padmānuvandhaṁ prakaṭitatapasā tena patyā prajānām //

 devyān tasyām [adi]tyān divasakara ivotpāditaḥ kaśyapena 

 śrīmadrājendravarmmāvanipatir abhavat tejasām ākaro yaḥ //



XIV

(13) dugdhāmvurāśer iva pūrṇṇacandraś 

 candāṅśuratnād iva citrabhānuḥ /

 śuddhānvayād yo nitāṁ viśuddhaḥ 

 prādurbabhūvākhilabhūpavandyaḥ //



XV 

 tejaḥprakaśas tamaso vināśo

 diśāṁ prasādaḥ sphuṭatā kalānām /

 yattigmatejas tuhināṅśur̥tyaṁ

 yenodaye tan nikhilaṁ vitene //



XVI 

(14) ramyo pi samyakprasavena saumyaḥ 

 santānakas santatam udgatena /

 mahāphalaṁ yaṁ samavāpya bhūmnaḥ 

 ruroha koṭiṁ ramaṇīyatāyāḥ //



XVII

 vivarddhamāno nvaha[m i]ddhakāntir

 vapurviśeṣeṇa manohareṇa /

 yas sarvvapakṣodayam ādadhānas 

 tiraścakāraiva himāṅśulakṣmīm //







XVIII

(15) yaś śaiśave py āśu tathā kalābhiḥ 

 pūrṇṇo nvaham śabdaguṇe tidīptaḥ 

 yathā kalāvattvam apindulabdhan 

 jādyānvitan dūram adhaścakāra //



XIX 

 nirasya doṣā[n pra]saraṁ sphurantī

 prakāśitārthā bhuvane śnuvānā /

 vidyānavadyena mukhena yasya 

 prāk saṁgatainīva dinasya dīptiḥ //



XX

(16) āsādya śaktiṁ vivudhopanītām

 māheśvarīṁ jñānamayīm amoghām

 kumārabhāve vijitārivarggo

 yo dīpayām āsa mahendralakṣmīm //



XXI

 pr̥thupratīta[pra]thitaguṇaughais 

 sadvaṅśajātaṁ prathane pradhānam

 dhanur mahat kṣatrakulañ ca tulyaṁ

 yaś śikṣayā nāmayati sma tuṅgam //



XXII

(17) śiṣtopadiṣṭaṁ pratipadya sadyaḥ

 kṣetraṁ yam utkr̥ṣṭam akr̥ṣṭapacyam

 śraddhāmbhasā siktam arukṣad uccaiś

 śāstrasya cāstrasya ca vījam agryam //



XXIII

 yas sarvatas sarvaguṇān paṭimnā

 ruces sadā dhāraviśeṣam ujjhan /

 upādade lokahitāya bhāsvān 

 rasān iva pratyaham astatandriḥ //



XXIV

(18) udyānabhāgasya vasantasaṁpad 

 ivāṁr̥ṭāṅśor iva paurṇamāsī /

 āmuṣṇatī yasya viśeṣaśobhā 

 samujjajr̥mbhe navayauvanaśrīḥ //



XXV

 yatrāpi puṁlomahataḥ prakr̥tyā 

 nirrupitaṁ lakṣaṇam astaśeṣam /

 kenāpy asāṁkhyāgamavad vibhāvyaṁ 

 prakāśayām āsa maheśabhāvam //

 

XXVI

(19) vālyāt pravr̥ddhaṁ prabhr̥tiprabhūtaṁ 

 yad yasya saundaryyam ananyalabdham /

 dhruvaṁ vidhātāvayavīcakāra 

 tad rañjayan yauvanakāntim r̥ddhām //



XXVII

 nirudhnamānas satataṁ manobhūr 

 yyasya sphuṭe nūtanayauvane pi /

 saundaryyasandarśanajātalajja 

 ivāntikan nopasasarpa darppāt //



XXVIII

(20) yasyāṅgalāvanyam ananyarūḍhaṁ 

 dr̥ṣṭvā ratiḥ premanimīlitākṣī /

 manye na mene patim ātmanīnaṁ 

 pinākinetrāgniśikhāvalīḍham //



XXIX 

 dhanurvvikarṣapratatoruśaktir 

 yuvapravīro yuvarājalakṣmīm /

 ayonijāṁ yo janakopanītāṁ

 sītāṁ satīṁ rāma ivoduvāha //



XXX

(21) yadārkkavimvād iva hemakumbhād 

 ambhomr̥tenāgalatābhiṣekaḥ /

 tataḥprabhr̥ty eva vivr̥ddhibhājā

 bhūtaṁ himāṅśor iva yasya lakṣmyā //





XXXI

 snānāmvubhis tīvram amantravandhyais 

 tejonalo yasya samedhate sma /

 tatsparddhayevāśrujalaiḥ patadbhir

 ddviṣāṁ samaṁ śokahutāśano pi //



XXXII

(22) alaṁkr̥tenākr̥takaiś śrutādyair 

 hr̥dyair nnijāṅgaiś ca nisarggakāntaiḥ /

 agrāmyabhūṣopacayena yena 

 vibhūṣaṇaṁ maṅgalam ity upāttam //



XXXIII

 navāṁ navāṁ dhyānamahābhiṣeke

 yo bhuktaratnābharaṇo babhāra /

 pītambhasaḥ kumbhabhavena lakṣmīm

 ambhonidher udgataratnarāśeḥ //



XXXIV

(23) uccāvacair uccapadādhirūḍhair

 grahair bhiyeva kr̥tavigraho pi /

 āropito yas svayam apy akāṅkṣas

 siṁhāsane hāṭakaśailatuṅge //





XXXV

 yasyāṅgakānteḥ kva tathānavādyaṁ 

 vidyeta manye py upamānam anyat /

 saṁkrāntam ādarśatale pi vimvam

 anarham ādhāravaśān nijaṁ yat //



XXXVI

(24) yatrābhiṣikte patatāmbhasārdrā

 vasundharā vāridhicārukāñcī /

 ūrdhvīcakāraikam ivātapatraṁ 

 yaśassphurac candrakalāvadātam //



XXXVII

 svalakṣaṇalakṣitasarvvasaṁpat 

 phalaṁ samākhyāti puro vipākam /

 yasyāśiṣo vipragaṇaprayuktāḥ

 kr̥tānuvādā iva saṁbabhūvuḥ //



XXXVIII

(25) dvirephamālā iva pārijātan 

 dhiyo munīnām iva cātmayogam /

 vyāpāram anyañ jagatāṁ vihāya 

 dr̥śo dvitī[yaṁ] pratipedire yam //



XXXIX

 itas tato vidyud ivādyutac chrīs 

 tāvan nr̥pāṇāṁ pracalā prakr̥tyā /

 ramyā śarat prādurabhūn na yāvad 

 yadīyayātrāsamayo nirabhrā //



XL

(26) tīvrāstranīrājanarājitaśrīr 

 ddīpto mahāmaṇḍaladīkṣayā yaḥ /

 vidyāṅgamantraiś ca kr̥tātmaguptir 

 asā[dhāya]t siddhim udārabhūtim //



XLI 

 yasmin vidhaty apracalatpaṭākāṁ

 paṭākinīṁ digvijayāya yāti /

 dvidrājalakṣmīḥ pracacāla pūrvvaṁ

 urvvī tu paścād valabhāragurvvī //



XLII 

(27) niśamya saumitrim ivābhiyāne 

 bhigarjjitan nirjjitameghanādam /

 tūryyadhvaniṁ yasya daśayatulyair 

 dūrād dviṣadbhir vibhayāṁ babhūve //



XLIII

 pratāpavahner iva dhūmajālaṁ 

 valoddhutaṁ yasya rajaḥ prayāṇe /

 apy aspr̥śad vairivilāsinīnām

 udaśrayām āsa vilocanāni //



XLIV 

(28) kṣamān nipīdya prathamaṁ pravr̥ttaḥ 

 srotāṁsi kāluṣyam atho rajobhiḥ /

 yāne nayan yasya samutpapāta 

 saṁghaś camūnām iva vaddharoṣaḥ //



XLV

 kīrṇṇaḥ kvacid bhañjitabhūmibhr̥dbhir 

 anvasyamānaḥ paravāhinībhiḥ /

 kvacic ca yasya pratataḥ prayātuḥ

 svarvāhinīmārgga ivāsa mārggaḥ //



XLVI

(29) viyat ⏑ - - varaṇañ janānāñ

 ceṣṭāsv aśaktiṁ vihataṁ prakāśam /

 yad yat pradoṣas tanute tamobhis 

 tat tac cakārāriṣu valair yyaḥ //



XLVII

 vitatya pakṣadvayam āttanādaṁ 

 yasmin rayāt tarkṣya iva prapanne /

 dviṇnāgavr̥ṇḍaṁ hatavīryyasaṁpad

 gantavyatām ūḍhatayāvatasthe //



XLVIII

(30) Mq



XLIX

 vāṇāsanaṁ bibhrati yatra yuddhe 

 śuddhe śaratkāla ivābhidr̥ṣṭe /

 itas tato līnatayāśu moghā 

 meghā ivāsan laghavo narendrāḥ //



L

(31) toute la stance mq., sauf le dernier mot : ābhimānam //



LI

 styavimūḍhasya pataṅgasāmyaṁ

 sametya sānanda ivārivarggaḥ 

 yadvāhudaṇḍāraṇijāñ jvalanta 

 tejonalaṁ yadvipade bhiṣede //



LII

(32) a, b, c mq. ; d : - - - - - ṇān nabhasi pravr̥ddhaḥ //



LIII

 nijāsanaṁ prāpya ripūn nirasya 

 ruddhvā marudvartma manorayañ ca /

 vijitya yasyābhyasato vatasthe py 

 atandra -------------------------- // 



LIV 

(33) a, b, c mq. ; d : vāṇ tis samaṁ saṁyati sañjahāra 



LV

 śilīmukhā mūrddhani cāpamuktā

 jhāṁkāraramyā dviṣatāṁ nipetuḥ /

 svassundarīhastalatāvimukta- 

 maṇḍāragandhānugatas tu yasya //



LVI

(34) a-b mq

 -------------------------- tu vandhañ

 cakartta bhūbhr̥nnivahottamāṅgam //



LVII 

 śastravraṇāsrasrutidhārayādrau 

 ruddho py arīndrair yudhi yo didīpe 

 dviṭchāyayācchādita eva bhānur 

 bibhrat tanutran tyajati svadīptim //



LVIII

(35) a-b mq.

 - - [du]rvvaryyavikīrṇṇakīrttir 

 daśaṇanan durhr̥dam annināya //



LIX 

 na svīcikīrṣur yudhi cakricakraṁ 

 bajrañca no bajrabhr̥to pi jiṣṇuḥ /

 yaś śaktiyakto nu maheśvarāstraṁ 

 sudussahaṁ prāpya jitārivarggaḥ //



LX

(36) a-b mq.

 - - - tan tv asya vilāsinīnām

 abhidyatārād dhr̥dayaṁ svayañ ca //



LXI

 yo mathyamānas samare rivīrai

 ggāmbhīryayogān na jahau prasādam /

 hrado hi kāluṣyam upaiti bhogāt 

 stamveramair amvunidhir nna jātu //



LXII

(37) a-b mq.

 didyute vidyud iva sphuranty a-

 jihvāpi jihveva bhujoragasya //



LXIII

 snigdhāsipātapratighātahāne 

 muṣter llaghutvāt smr̥tivibhramād vā /

 punaḥprahāreṇa kr̥te ripāte 

 bhujāpavādaṁ bubhuje bhr̥śaṁ yaḥ //



LXIV

(38) a-b mq.

 divyāṅganānām avatāraṇārthaṁ 

 saupānasaṁpattim ivākarod yaḥ //



LXV

 randhre bhiyogaṁ nijapakṣarakṣāṁ 

 vibhajya yo dūṣṇasādhanābhyām /

 hr̥tottaraprākramam ātatāna 

 kurvan paṭun niṣpratibhaṁ vipakṣam //



LXVI

(39) a mq.

 ---------- tatayā phalatvam /

 vidher vvidheye viparītavr̥tter 

 vr̥ttam kr̥tī yo nucakāra yuddhe //



LXVII

 sakhyānunītāpi sadābhimukhye 

 prāgalbhyam icchaty api śatrusenā /

 parāṅmukhī vīkṣya babhūva dūrād 

 vadhūr nnavoḍheva samidratau yam //



LXVIII

(40) -----------------------------------ś 

 śl(i)ṣṭe mahājau vijayakriyā[ṁ] ca /

 napārthako vikramasaṁpad eti

 yo yuktam uktaḥ khalu yuktividbhiḥ //



LXIX 

 durggābhisaṁ parkkavivarṇṇadeho 

 guhāṇanālocanaloladr̥ṣṭiḥ /

 yasyārisaṁgho mr̥gakr̥ttivāsā

 vane sthitaḥ sthānusamo py anīśaḥ //



LXX

(41) ----------------------------- varsya 

 manoratho yasya vr̥thā babhūva /

 norvvī yadurvvīvijigīṣutāyāṁ 

 vadanyatāyām api nālamarthī //



LXXI

 preṅkhatprarūḍhasphauṭavidrumaugho 

 hares samākrāntinimagnanāgaḥ /

 antarvvanair durggatayābdhitilyo 

 yasyārideśo pi jahāti lakṣmīm //



LXXII

(42) ------------------------------- rthasiddhim 

 udyogayuktas trigaṇasya vr̥ddhyai /

 diśaś catasro viditaprayāmā

 jagrāha vidyā iva vālabhāve //





LXXIII

 kr̥tāvakāśaṁ bhuvane vibhutvād 

 aspr̥ṣṭam anyair guṇibhir mahīyaḥ /

 saṁvyaśnute śabdaguṇānuvandhaṁ 

 yaśo yadīyaṁ kham ivākalaṅkam //



LXXIV 

(43) ------------------- kṣyakaśitāṅgīṁ

 prāk suśrutācāravicāraṇābhiḥ /

 niśśeṣadoṣakṣapane tidakṣo 

 yaṣ ṣadrasāṅgair dharaṇīṁ pupoṣa //



LXXV

 tad eva tejo vijitānyatejaḥ 

 pūrvvaṁ mahanmaṇḍalam eva tac ca /

 bhr̥śan didīpe mahadādhipatyaṁ

 yaḥ prāpya bhāsvān iva madhyam ahnaḥ //



LXXVI

(44) - - ⏑ nādrīndram udīrṇnasiṁhaṁ 

 yatrādhirūḍhe sati tīvradhāmni /

 na tārakāḥ kevalam astabhāso 

 patan nr̥pāṇāṁ maṇimaulayo pi //



LXXVII

 ekatra śubhre pi śaśāṅkaśobhe 

 samuddhr̥te yasya mahātapatre /

 mahīm aśesāṁ pravihāya tāpas 

 samāsasāda dviṣatāṁ manāṁsi //



LXXVIII 

(45) [ci]rāya yadrūpanirūpaṇecchā

 sañcoditā nūnam aśeṣalokāḥ /

 makhair asaṁkhyair anomeṣabhūyaṁ 

 bhūyo bhyavāñchan nijavāñchitāptyai //



LXXIX 

 lakṣmīn didr̥kṣus sahajāṁ suhr̥tsu 

 yathākramam sa kramayāñcakāra /

 sadarppaṇāṁ yo maṇidarppaṇeṣu

 cchāyām iva svām paribhuktabhūṣaḥ //



LXXX

(46) yasyātitejiṣṭhatayāsa nītir 

 nnitāntam r̥jvī na yathā pareṣām /

 muktvārkkacandrau na gatir grahāṇāṁ

 pratīpavakrānyatamasya kasya //



LXXXI

 sanmanramūlaiś caturaś caturbhis 

 sāmādibhir yyo vividhaprayogaiḥ /

 apāyasaṁrodhibhir abhyupāyair 

 vedaiś ca saṁsādhayati sma siddhim //

LXXXII

(47) sadāpi mūlaprakrtiḥ pratītaś 

 citraṁ mahat karmma ca darśayan yaḥ /

 ṣāḍguṇyayogāt triguṇaṁ pradhānam

 atulyam ācaṣṭa vināpi vācā //



LXXXIII

 prāyeṇa jihmo pi vidhir vvidheye 

 mantraprabhūtsāhaviśeṣaśaktiḥ /

 apāyadr̥ṣṭeḥ pratikūlapakṣe 

 nukūlayām āsa bhiyeva yasya //



LXXXIV

(48) trivarggasaṁsarggasuhr̥dbhir ārād 

 rāṣṭre guṇaughair avabhartyamānāḥ /

 doṣā ruṣevāśu vipakṣapakṣam 

 aśiśriyan yasya guṇāśrayasya //



LXXXV

 nirbhidya sadyaḥ svam avadyam udyan 

 yo nyāyino nyān vinināya yuktyā /

 tamāṁsy api ghnan sakalaṁ kalaṅkam 

 upekṣate svaṁ kṣaṇadākaro hi //



LXXXVI

(49) suśāsanād avyasanāc ca yasya 

 prajā sujātā na vipattiśaṅkā /

 ajātaśatror api rājaputrī

 duśśāsanāt prāpa parāṁ purārttiṁ //



LXXXVII

 chidrapratīkṣā praśamāttaśīlās 

 sudurddharāḥ khaṇḍitadhāmabhiś ca /

 yaṁ pārthivaṁ pātram avāpya lakṣmyas 

 stheṣṭhā ivāpas suvidagdham āsan //



LXXXVIII

(50) yaś śaktisiṁhīm paritaś carantīṁ 

 vidrāvyahiṁsrām arivarggamargge /

 vr̥ṣeṇa yogād uditaprajāṁ tāṁ 

 pupoṣa lakṣmīṁ mahiṣīm avāpya //



LXXXIX 

 ajīgaṇat sūrigaṇo tirājñāṁ 

 sahasradoṣan dhuri kārttavīryyam /

 yadā tadā sarvvaguṇair anūne 

 nūnaṁ kathā kā punar eva yasmin //



XC

(51) divaḥpr̥thivyor api gīyamānañ 

 jiṣṇor yaśo py arjjitavīryyasaṁpat /

 karṇṇāsukhaṁ śrotrasukhasya śaṅke 

 yasyopamārhaṁ yaśaso na jātam //



XCI 

 ākrāntadigvyomni payomucīva 

 pragarjjite yasya yaśasy a[n]āttam /

 na kevalaṁ ratnam upāyanan drāk 

 prādād gajādyañ ca vidūrabhūmiḥ //



XCII

(52) lakṣāddhvarotthaiḥ sthagayadbhir āś 

 dhūmair niruddhvārkakarākarair yyaḥ /

 divañ ca śātakrataviñ ca kirttiṁ 

 malīmasatvaṁ yugapan nināya //

 

XCIII

 yaddhūmasandarśanato numānam 

 agenes tad evāvyabhicāram uktam

 navan tu tad yan makhadhūmadr̥ṣṭau 

 vr̥ṣṭer vasūnām anumānam eva //



XCIV

(53) svayaṁprapannābhir ayācamānaṁ 

 pūrṇṇaṁ susampadbhir ivādbhir abdhim /

 rikto pi yaṁ prāpya yatheṣṭapūrṇṇaḥ 

 punar vvavarṣābhra ivārthisārthaḥ //



XCV

 cakṣurmmanoharyy api darśayac ca 

 karāgraśobhām api sadrasārdham /

 yasyenduvimvaṁ śubharaṅgavr̥tter 

 nr̥ttopamārhan na kuraṅgaduṣṭam //



XCVI

(54) chāyāśrito py anyanr̥po vijetuṁ 

 dr̥ptadviṣo laṁ kim uta svayaṁ yaḥ /

 āstāṁ ravis saṁkramitorutejāś 

 candro na kiṁ santamasāny udasyet //



XCVII

 sandarśayām āsa tathānyabhūṣā

 na bhūriśobhāṁ maṇidarppaṇañ ca /

 [r]ājñāṁ yathājñanijakarṇṇapūrī-

 kr̥tā yadīyā nakhadarppaṇaśrīḥ //



CXVIII

(55) anyo pi san kenacid eva tulyo 

 guṇena no yanmahimānam āpa /

 nr̥ttavrato yāti hi nīlakaṇṭho

 na tāvataiveśvaratāṁ mayūraḥ //



XCIX

 sadāgatiḥ snehakarī vibhutvaṁ 

 bibhraty adabhraṁ dadhatī prakāśam /

 pr̥thvī yadīyā racanañ javatsu 

 dhatte mahābhūtamayīva kīrttiḥ //



C

(56) vadanyatāśauryyavapurvvilāsa-

 gāmbhīryyamādhuryyadayādayo ye /

 teṣām ivaiko nilayaḥ prayatna-

 dhiyādhiko yo vidadhe vidhātrā //



CI

 pratītavīryyo bhuvi kārttavīnyyo

 vīryyaṁ yadīyaṁ dvibhujorjjitaṁ prāk /

 vīkṣeta ced ātmabharāya janye 

 manyeta manye svasahasrahastān //



CII

(57) dūrāt pratāpair ddviṣatāṁ vijetur 

 yasya svayuddhan nitarān durāpam /

 gandhadvipasyeva madotkaṭasya

 vitrāsitānyadviradasya gandhaiḥ //



CIII

 vihāya saṅgaṁ paradevatāsū 

 śraddhā ca bhaktiś ca parā yadīyā /

 śrīkaṇṭham utkaṇṭhatayā prapanne 

 gaṅgābhavānyāv iva devadevam //



B



CIV 

(1) saundaryyasargga - - - - - vidhātā - - ⏑ - ⏑ - /

 jātarūpamayastambha[ṁ] yam eka[ṁ] bhuva - ⏑ - //



CV

 itthaṁ kr̥to mayā kāmo dagdha[ḥ] kila pinākinā /

 itīveśvaratān nīto vidhātrā yo tisundarraḥ //

CVI

(2) ---------- vidyā ---------------------------------- /

 ---------------------------[ca]turāsyaprajā[pati]m //

CVII 

 lakṣmīṁ vakṣassthale kṣiptvā kīrttiṁ pāre payonidheḥ /

 vidyayā kāmato reme vr̥ddhayaiva yuvā pi yaḥ //



CVIII

(3) jugopa gāṁ vasiṣṭhasya dilīpa[ḥ] prāk prajecchayā /

 labdhvā prajās svavīryyeṇa bhārggavīyas t. - - - m //



CIX 

 bhuvanāplāvanodevele yatkīrttikṣīrasāgare /

 chāyāvyājena bhūr bhītyā nūnam indum upāśritā //



CX

(4) sahasrabhogabharito va - - - - bhavo pi yaḥ /

 anantaguṇayukto pi vinatārttih[ito] bhr̥śam //



CXI

 urvvīm āvr̥ṇvatāmbhodhi-mekhalābhogamaṇḍitām /

 ekācchatreṇa mahatā merur yyena vr̥thākr̥taḥ //



CXII

(5) kalikaṇṭakasaṁparkkād āskhala[n pā]dahānitaḥ /

 dharmmaḥ kr̥tārthatāras tu yaṁ samāgamya susthitaḥ //



CXIII

 yasya vīryyāniloddhr̥to dhāmadhūmadhvajo yudhi /

 dviḍvadhūnāṁ vidhūmo pi vāṣpadhāram avarddhayat //



CXIV

(6) acirabhānibhāriśrīs stheyasyā - - d yam āśritā /

 guṇānuvandhavaddhāpi kīrtti - - - pradigdrutā //



CXV

 rūḍhaḥ śrinandane yasya raṇe raktāsipallavaḥ /

 vāhukalpadrumo dikṣu yaśaḥpuṣpam avākirat //



CXVI 

(7) yadyāne dr̥ptadantīndradantanirghātatāḍitā /

 ruṣevo[r]vvī mahāsatvān rajasātandram āvr̥ṇot //



CXVII 

 samididdhe kr̥pāṇāgnau mantrasādhanavr̥ṅhitaḥ /

 hr̥tvārivaktrapadmāni yas saṁrājyam ajījanat //



CXVIII

(8) dr̥ḍho py adhr̥ṣyasatvo pi tuṅgo py unmūlite ⏑ - /

 mathane nantavīryyena yo na bhūbhr̥tkulodgataḥ //



CXIX 

 tr̥ṣiteva dviṣāṁ lakṣmīḥ pluṣṭā tejogninā bhr̥śam /

 yasya puṣkarajāṁ dhārāṁ prāpya cikṣepa na kṣaṇam //



CXX

(9) pādāmvujarajo yasya caritānukr̥ter iva /

 ---- bhūbhr̥dvarāṅgeṣu [pa]daṁ datvā śriyan dadhau //



CXXI 

 nidrāvidrāṇadr̥k strīvaj jaṭhareṇāvahat prajāḥ /

 harir yyas tu hr̥daiveśas suvodhasphuṭapauruṣaḥ //



CXXII

(10) dr̥ptārīndra[ṁ] v[i]jityājau yo nujagrāha tatkulam 

 -------------------------- r bhinnebhendro mr̥gādhipaḥ //



CXXIII

 nistrīṅśavallabhaṁ vaddhvā guṇayuktais tu mārggaṇaiḥ /

 r̥jubhir yyo vijityārīn bheje rthān sadguṇair iva //



CXXIV

(11) nipītan nīlakṇṭhe[na] kaṇṭhālaṅkr̥taye viṣam /

 vivudhānā[ṁ] - - - - rthantu - - - o dvāntaṁ vacomr̥tam //



CXXV 

 sāndrair yyasyādhvare dhūmair ūrdhvagaruddhadr̥ṣṭibhiḥ /

 vraddhno dhunāpi digbhrāntais svadhuryyair bhrāmyate dhruvam //



CXXVI

 (12) sa - - - ya dhāma - - - - - yo dviṭsamidbhis saminmakhe /

 [a]kṣīṇān dakṣi[ṇāṁ] kīrttiṁ di[g]dvijebhyas samādiśat //



CXXVII 

 dviṣatān nyastraśastrāṇāṁ praṇāmaśithilīkr̥te /

 cāpasyaiva guṇe yasya viratir na tu dhanvinām //



CXXVIII

(13) suvr̥tto pi suhr̥ddhr̥dyo bhujo yasya mahībhujaḥ /

 durhr̥dām asuhr̥[dāṁ ca] pratītas sarvvadā raṇe //



CXXIX 

 ekadravyāśritaṁ bhāvaṁ jñātvā dviḍjātibhāvitāṁ /

 kārmmukeṣūcitaṅ karmma saviśeṣaṁ vyadhatta yaḥ //



CXXX

(14) śūlinādhyāsitāṁ bhaktigambhīrāṁ yasya hr̥dguhām /

 tannetrānalabhītyeva viviśur nānyadevatā //



CXXXI

 rāmāṇāṁ hr̥dayārāme tiṣṭhantaṁ kāmātaskaram /

 prajihīrṣur ivāśrānto yo viveśa muhur mmuhuḥ //



CXXXII

(15) yogodyato pi yaś śāntau nāmnaiva dviḍbhayaṅkaraḥ /

 dūrād dhi rājasiṁhasya gandhaṁ ghrātvā dvipā drutāḥ //



CXXXIII

 mantravīryyaprayogāḍhyaṁ prapyānanyavareva yam /

 kr̥tārthā kāmadā pr̥thvī karajāmarddamārddavāt //



CXXXIV

(16) yuktir etāvatā tyaktā kāntiratne pi darśite /

 yaj jagaccittasarvvasvam [ā]hr̥ta[ṁ] yena sarvvadā //



CXXXV

 nyastaśastro vane supto harir yyogaparo py ajaḥ /

 kāntārddbāṅśadharo rudro yañ jigīṣuṁ smarann iva //



CXXXVI

(17) sphuṭāsīndīvarasrasta-raktamadhvāsavecchayā / 

 dviṭchrīr bhr̥ṅgīva babhrāma yasya dormrādasannidhau //



CXXXVII

 nakṣatrakulasaṁpannaṁ bhūtānām avakāśakr̥t /

 vyomevāripuraṁ yasya śabdamātreṇa lakṣitam //



CXXXVIII

(18) śarākarmākulo yasya vāhinīdurggasaṁgataḥ /

 vane khadgasahāyo ris saṁyatsaṁstha iva drutaḥ //



CXXXIX 

 vairiṇo dhyānaniratā vītarāgā guhāśayāḥ /

 yasyeśasyāṅghriyogena vinā nālaṁ vimuktaye //



CXL

(19) kāhaṁ bharttrā parityaktā śvāpadais sthātum utsahe /

 itīvāripurī yasya prāviśad dāvapāvakam //



CXLI

 yasya satvavato vīryyaṁ raṇe dr̥ṣṭvā dviṣadgaṇaḥ /

 satvepsayena siṁhādiyuktam anvavasad vanam //

 

CXLII

(20) madonmatto pi tuṇgo pi niyojyo dharmmasādhane /

 itībhendragaṇo yena dvijebhyo dāyi bhūriśaḥ //



CXLIII

 vibhaktiprakr̥tīnāṁ yas saptadhā vidadhat pade /

 taddhitārthaparaś cāsīd āgamākhyātakr̥tyavit //



CXLIV 

(21) pratāpānalasantaptā śaṅke dāhābhiśaṅkayā /

 āplāvitāsakr̥d dhātrī yena dānāmvuvr̥ṣṭibhiḥ //



CXLV

 sumanohāriṇī yasya guṇair vvad[dh]ā vikāsinī /

 lokatrayaśriyādyāpi kīrttimālā dhr̥tādhikam //



CXLVI

(22) yasya sāgaragambhīra-parikhā bhasmasātkr̥tā /

 campādhirājanagarī vīrair ājñānukāribhiḥ //



CXLVII

 vivarṇṇau caraṇau yasya nr̥pamaulimaṇitviṣā /

 sarvvavarṇṇānuraktā tu nirmmalorvvī bhujoddhr̥tā //



CXLVIII

(23) kalir ekāntavāmo pi dakṣiṇo yasya śasane /

 drutārīn anududrāva tejonalabhayād iva //



CXLIX 

 tathā nīranidher yyena kṣoṇī niṣkaṇṭakī kr̥tā /

 nādyāpi skhalitā kīrttir yathaikā sarvvato gatā //

CL

(24) guṇeṣu mukhyayā vr̥ttyā gauṇyā dravyeṣv avarttata /

 gaṇanāpi mataṁ yasya kāśyapīyam anujjhataḥ //



CLI

 yathākāman dviṣadkāmaḥ kva nilīlyo nu nirbhayam /

 yad yasya yāne dhūlibhis sāndhakārīkr̥tā diśaḥ //



CLII

(25) prādhvaṁ kr̥tā sadā premnā vidagdhadhiyam utsukā /

 na [n]irāsthata yañ jātu rājavidyā kulāṅganā //



CLIII

 sākṣātprajāpatir dakṣo dakṣiṇakṣanam akṣiṇot /

 sakalaṁ sakalaṅkaṁ yaḥ kalidoṣākaraṁ kr̥tī //



CLIV 

(26) [sa]dā kr̥te makhaśate yas tatair dhūmanīradaiḥ /

 śarady api nabhaś cakre prāvr̥ṣīva malīmasam //



CLV

 parastrīvimukho yo pi sadācāravicakṣaṇaḥ /

 kenāpy ājau paraśrīṇāṁ pāṇigrahavidhiṁ vyadhāt //



CLVI

(27) yasyenasyānyatejāṁsi tejasā jayatodaye /

 nūnam aurvvānalo dyāpi līno spharddhitayāmvudhau //



CLVII

 vaddhā vidhātrāhīndreṇa riktā nūnam iyan dharā //

 yena svakīrttiratnena pūrayitvā vr̥ṣāṅkitā //



CLVIII

(28) bhinnebhakumbhanirmuktā muktā yena raṇāṅgane //

 rejire vidhavāriśrīvāṣpāṇām iva vindavaḥ //



CLIX 

 kīrttinādāmvudadhvāna ------------------------- /

 - - - - n tribhuvanakṣetre dharmmavījam avarddhayan //



CLX

(29) siṁhena nopamānārho yasya śauryyeṇa saṁyuge /

 tathā hi yadbhiyārātir adhyeśeta guhāṁ hareḥ //



CLXI

 vānīrājīva rājāṅśa ------------------------ /

 - - - - - - [sa]rojāni niryyānti mukhamaṇḍalāt //



CLXII 

(30) ---------------------------------- tejonalasaṁgatā /

 kali[ṁ] nyak[ku]rv[v]atī yasya rājyaśrīr damayanty abhūt //



CLXIII

 yaśov[i]stārasa[ṁ]kṣiptā kṣiti[r] yya[s]ya ⏑ - ⏑ - //

 -------------------------------------------------------- //

CLXIV 

(31) -------------- yam ekam atitejasam /

 nūnam ullekhitas tvaṣṭrā bhramamāro py abhāskaraḥ //



CLXV

 yogyaṁ varaṁ yam āsādya marttyaloke ⏑ - ⏑ /

 --------------------------------------------- // 



CLXXVI

(32) [tāra]y[i]trī titīrṣūṇā[ṁ] gambhīrāpanmahānadīm //

 vedavyāsan na suṣuve yasya vāk satyavaty api //



CLXVII

 r̥javo guṇasaṁparkkād āpadāṁ pratighā[takāḥ] /

 ---------------------------------------------------- //



CLXVIII

(33) jīṇṇāhīndreṇa vidhr̥tā sācaleyañ caled iti /

 yūni nūnaṁ uyadhād vedhā yatrāhīne vasundharām //



CLXIX 

 vibhūtir bhūtapūrvvāpi rājñāñ ca guṇasaṁha[tiḥ] //

 ---------------------------------------------------- //



CLXX

(34) saṁbhr̥tāḥ kṣmābhr̥tāṁ lakṣmīr āvālyāt kanyakā iva /

 yathākālam upāyair yyo nirapāyair upāyata //



CLXXI

 śabdacāstre py adhītī yo vinā dvirvvacanaṁ guroḥ /

 ------------------------------------------------------ //



CLXXII

(35) yasyopamānaṁ sañjātan na kiñcid guṇavistaraiḥ /

 vuddhvā vauddhaṁ mataṁ mene nyatīrthair api nānyathā //

 

CLXXIII

 kāladoṣāmvudhau magnā durgge gambhīrabhīṣaṇe /

 ---------------------------------------------------- //



CLXXIV 

(36) śubhaṁ śubhaṁyunā yūnā manuvartmānuvarttinā /

 rasāyanaṁ vinā bhāvi yena varṣīyasājaram //



CLXXV

 viṣvagvikīrṇṇair yyugapad yasya tejobhir ujjvalaiḥ /

 ------------------------------------------------------- //



CLXXVI

(37) rājñāṁ kr̥tyam iti jñātvā yasya durggasamāśrayaḥ /

 na dānavabhayād abdhim adhiśete ripur mmadhoḥ //



CLXXVII

 api kāmādayo doṣās sthāne yena niyojītāḥ /

 gu --------------------------------------------- //



CLXXVIII

(38) manīṣibhir mmanohatya pivadbhiś caritāmr̥tam /

 atipānād ivodgīrṇṇaṁ yasya kāvyair nnijais saha //



CLXXIX 

 doṣāndhakāravahulañ jagaj jātaṁ yathā yathā /

 yasya --------------------------------------------- //



CLXXX 

(39) dharmmeṇa saṁstūtānāṁ yo niṣiddhyajagatām api /

 vināśahetun nātasthe kṣanabhaṅgaprasaṅgitām //



CLXXXI

 anekakratur apy uccaiḥ-pado gopatir apy agāt /

 akrodhana[s]ya -------------------------------- //



CLXXXII

(40) bhr̥gumātram api prāpya vahneḥ pratihataṁ purā 

 tejas tv adhākṣīd yasyāpi mahāntaṁ vāhinīpatim //



CLXXXIII

 vadanyas svaśriyañ cakre suhr̥tsādhāraṇīṁ harim /

 vakṣonikṣiptalakṣm[ī] ---------------------------- //



CLXXXIV

(41) tarṣo harṣeṇa saṁprāpya vyanīyata vanīpakaiḥ /

 yaṁ mahāntaṁ hradam iva prasannaṁ sphuṭapuṣkaram //

 

CLXXXV

 asūryyapaśayam asuhr̥t-strīvaktrakumudākaram /

 uccais saṁkocayām āsa ----------------------- //



CLXXXVI

(42) patacchilīmukhacchāya-cchannadviḍvadanāmvuje /

 rarāja rājahaṁso yaś caran raṇamahāhrade //



CLXXXVII

 saṁmukhīno raṇamukhe yasya nāsīd asīdataḥ /

 preṅkhatsvakhaḍgasaṁkrāntam [p]ra ----------- //



CLXXXVIII

(43) dhanurddarśanamātreṇa tīrthadhvaṅkṣā dviṣo drutāḥ /

 kāmaṁ puro na yasyājau bhujaṅgārir api sthitaḥ //



CLXXXIX

 sālakānanaramyāṁ yaḥ sphuṭapuṣpaśilīmukhām /

 drutebhyaḥ paṭavīṁ dvidbhyo yoddhr̥dbhyo -------- //



CXC

(44) prollasat-kīcakaśatā kaṅkādibhir upāśritā /

 śūnyāpy aripurī yena virāṭanagarī kr̥tā //



CXCI

 kevalaṁ rājanāgānāṁ viryyaṁ mantra ivāharat /

 yo nādyūnatayā prāṇān kṣipan tārkṣya i[va] ⏑ - //



CXCII 

(45) dr̥ṣṭvā yasyādhvaraṁ śakra-yośovibhraṁśaśaṁkayā /

 dhūmasparśacchalān nūnam udaśrunayanā śacī //



CXCIII

 ruddhānyatejaso yasya pādacchāyām aśiśriyan /

 meror ivelāpatayas sitacchātratyajo niśam //



CXCIV 

(46) ṣr̥ṣtau candrārkkayor dhātānādarād iva bhinnayoḥ

 yam ekan tapanāhlāda-samartham asamaṁ vyadhāt //



CXCV 

 upāntasevāṁ vāñchantyo yatpādan tīvratejsam /

 mauliratnaprabhāmbhobhir asiñcan bhūpapaṅktayaḥ //



CXCVI

(47) navaṁ priyaṁ loke yad vihāya dhanus smaraḥ /

 unmamāthaṅganācittaṁ yatkāntyānupamānayā //



CXCVII

 sphuṭāṣtadikprāntadale hemaśailorukarṇṇike /

 yaśo gandhāyata yasya bhuvanaikasaroruhe //



CXCVIII

(48) udvāntarāgāḥ sphuritā yasyāṅghrinakharaśmayaḥ /

 asparddhanta natorvvīndra-maulīrainamarīcibhiḥ //



CXCIX 

 anvaruddyata yasyājñāṁ phalaprasavasaṁpade /

 ājanmavandhyaś sūṭo pi vasiṣṭhasya dilīpavat //



CC

(49) sahasramukhasaṁkīrttyaṁ gambhīraṁ guṇavistaram /

 yasya bhāṣyam iva prāpya vyākhyākhinnāpi dhīmatām //



CCI

 śrīmat-siddheśvaraṁ liṅgaṁ siddhaśivapure girau /

 varddhayām āsa yo bhogair apūrvvaiḥ śivikādibhiḥ //



CCII

(50) tatrapi liṅgaṁ śarvvasya śarvvāṇīpratime śubhe /

 yas samyak sthāpayām āsa pitr̥ṇān dharmmavr̥ddhaye //



CCIII

 yadupakramamāseva śri-bhadraśvaraśūlinaḥ /

 bhogo nyatrāpi devān yaḥ pūjabhir udamīmilat //



CCIV 

(51) vivr̥ddhin dharmmasindhūnāṁ śrīndravarmmādibhūbhr̥tām /

 svamaṇḍalasya ca samaṁ yaś cakre nr̥pacandramāḥ //



CCV

 yaśodharataṭākasya dakṣiṇenāpi dakṣinaḥ /

 yaś śaurigaurīśanimāḥ śambhor lliṅgam atiṣṭhipat //



CCVI

(52) sa somavaṅśāmvarabhāskaraś śrī-

 rājendravarmmā tad idan nr̥pendraḥ /

 svarggāpavarggādhigamasya liṅgaṁ

 liṅgaṁ pratiṣṭhāpitavān smarāreḥ //



CCVII

 saṁprāptayoḥ prāptayaśās svapitror 

 bhuvaḥ patis so pi bhavodbhavena /

 sa[ṁ]sthānatāṁ sthāpitavān sthitijño 

 nime ime dve śivayoś śivāya //



CCVIII

(53) mahābhujas so pi caturbhujasya 

 nimām imām amvujajanmanaś ca /

 atiṣṭhipan niṣṭhitarājakr̥tyo 

 liṅgān yathāṣṭāv api cāṣṭamūrtteḥ //



CCIX

 ratnollasadbhogasahasradīptaṁ 

 sa cāpy ahīnan draviṇasya rāśim /

 aśeṣam apy eṣv aditeva śeṣaṁ

 deveṣu devendrasamānavīryyaḥ //



CCX

(54) sa kalpayām āsa mahendrakalpas 

 sadā sadācāravidhiṁ vidheyam /

 śaivaśrutismr̥tyuditā[ṁ] saparyyāṁ

 paryyāptamāsām iha devatānām //



CCXI

 sa cāpi vācaspatidhīs s[u]dhīran 

 dharmmānugan dharmmabhr̥tāṁ purogaḥ /

 tān bhāvino bhāvitarājadharmmān 

 idaṁ vaco vocata kamvujendrān //



CCXII

(55) rakṣyasya saṁrakṣaṇam - - - - - - [ya]t 

 sa kṣatradharmmo vidito yadā vaḥ /

 puṇyan tad etat parirakṣateti 

 vijñāpanā sādhayatīva siddham //



CCXIII

 dharmmo yege smin sthiram ekapāt sa 

 kathaṁ samasthasyata susthito yam /

 bhavādr̥śām śāstradr̥śāṁ sa no cen 

 mahābhujastambham upāśrayiṣyat //



CCXIV

(56) dharmmāpadas sādhu - - - - kāpi

 lajjeta karttā kim uta svayañ ca /

 rakṣādhikārī nr̥patir vviśeṣād 

 iti pratītaṁ bhavatām idan tat //



CCXV

 santo yaśodharmmadhanā na vāhyaṁ

 shanaṁ dhanāyeyur ihātmano pi 

 prāg eva devādidhanaṁ satāṁ vo

 viniścayo yan nanu vaddhamūlaḥ //



CCXVI

(57) tathapi bhūya ⏑ - yāmi yuṣmāṁs 

 tad akṣataṁ rakṣata puṇyam etat /

 mā hārṣṭa devasvam iti prakāśan

 na dharmmahetoḥ punaruktadoṣaḥ //



CCXVII

 abhyarthito sūn api saṁprayacchen 

 mahān mahimnā kim uta svakr̥tyam /

 ataś ca visrambhavalapragalbhā 

 vāk prārthanābhaṅgabhayojjhitaiṣā //



CCXVIII

(58) śākābde gaṇyamāne kr̥tanagavasubhir māghamāsasya puṇye 

 śuklasyaikādaśāhe animiṣam api bhave yāti varṣārddham indau /

 arccābhiś śaurigaurīgiriśakajabhuvāṁ sārddham arddhendumauleś

 śrī-rājendreśvarākhyaṁ sthitim akr̥ta parāṁ liṅgam atredam ābhiḥ //

 



















