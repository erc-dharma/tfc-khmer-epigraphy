K. 267/875 śaka ? (Bat Cum, province de Siem Reap)

JA 1908 (2), p. 213; Mertens 2000, p. 56

Estampages EFEO 632-633; n. 547-548


Tour centrale

Texte :

 1. Piédroit Gauche 

I. [metre: anuṣṭubh]
(1) @ || vuddho vodhīṁ vidaddhyād vo yena nairātmyadarśanam· 
(2) viruddhasyāpi sādhūktaṁ sādhanaṁ paramātmanaḥ  ||
% a. vodhīṁ: correct bodhīṁ (Cœdès; Mertens). 

II. [metre: anuṣṭubh]
(3) śrībajrapāṇir avyād vaś śrīmadvāhur bbibhartti yaḥ
(4) śrīpālanan trijagataś śrībajraṁ bajribajravat· ||
% a. bajribajravat: correct vajrivajravat (Cœdès; Mertens).

III. [metre: anuṣṭubh]
(5) prajñāpāramitā pātu pātakād vi varīyasaḥ 
(6) vuddhasarvajñabhāvendoḥ porṇnamāsīva pūraṇī ||
% a. porṇna-: correct paurṇṇa- (Cœdès); correct paurṇa- (Mertens). 

IV. [metre: anuṣṭubh]
(7) qāsīd rājendravarmmeti rājendrarajanīśvaraḥ
(8) śrīmān rasarttuvasubhir bhūṣitātmīyamaṇdalaḥ ||

V. [metre: anuṣṭubh]
(9) vālye vijitya kandarppan dr̥ptaṁ saundaryyasaṁpadā
(10) yauvane tu jigīṣantaṁ yo jigāya punar dhiyā ||

VI. [metre: anuṣṭubh]
(11) vidyārākānuraktaṁ yaṁ bhejire sakalāḥ kalāḥ
(12) kamvuviśvambharārājavaṅśāmvaraniśākaram· ||

VII. [metre: anuṣṭubh]
(13) visarppiṣadguṇarasais sakīrttīndujayāmr̥taiḥ 
(14) bhūṣito yaś śubhārambhair udanvān iva vāribhiḥ ||

VIII. [metre: anuṣṭubh]
(15) jayāmr̥tarasārdrāṅgaṁ yaśaḥkaustubhabhāsuram·
(16) pratyakṣam aravindākṣaṁ lakṣmīr yyaṁ śiśriye niśam· ||
% CC : jayāmr̥ta-: Cœdès writes jayāmr̥tā- but the rubbing clearly shows a brief a. Mertens emended automatically . 

IX. [metre: anuṣṭubh]
(17) rajasā jr̥mbhitenāpi sāndre tamasi darśite 
(18) vivr̥ddhaṁ yasya yātrāyāṁ satvan na prakr̥ter iva ||
% a. satvan: correct sattvan (Cœdès; Mertens). 

X. [metre: anuṣṭubh]
(19) vihite vedhasā śaṅke yasya vaktrendumaṇdale 
(20) jātaṁ pratyakṣam abhrāntan candradvitayadarśanam· ||

XI. [metre: anuṣṭubh]
(21) rājasiṁho pi vairīndra karīndrakadanādarī
(22) siṁhāvalokitanyāyan nādhād yuddhādrimūrddhni yaḥ ||

XII. [metre: anuṣṭubh]
(23) savyāpasavyadormmuktamārggaṇārvvudam arjunam·
(24) drutan dviṣadvalaṁ vīkṣya yaṅ kauravavivarddhitam· ||
% CC: Cœdès writes arjunam but the rubbing clearly shows arjuṇam. Emend ?

XIII. [metre: anuṣṭubh]
(25) yasyārir mmaṇdalāgreṇa kr̥ttamurddhāpi saṁyuge
(26) kenāpi maṇdalān mukto bhāsvanmaṇdalam anvagāt· ||

XIV. [metre: anuṣṭubh]
(27) yasya kīrttir ddigantāya gantrī gītaguṇodayā
(28) digīndralakṣmīhariṇīṁ lālayantīva līpsayā ||

XV. [metre: anuṣṭubh]
(29) sādhuśavdaprayogāḍhye yasya rāṣṭre na gīr iyam·
(30) dehīti madhyame py āsīt puṁsi kiṁ punar uttame ||

XVI. [metre: anuṣṭubh]
(31) yasyorvvīṁ bibhratas sarvvāṁ sarvvo bhūbhr̥n nu mūrddhabhiḥ
(32) babhāra bhūbhr̥dbhāvāptyai kevalāṅghrirajomayīm· ||

XVII. [metre: anuṣṭubh]
(33) trilokīṁ kīrttivīthīṁ yas samīkarttumanā iva
(34) vāhuvīryyeṇa vidadhe bhūbhr̥darvvudamarddanam· ||

XVIII. [metre: anuṣṭubh]
(35) śrutimanditamādhuryyo dhūryyo dharmmānuśāsane 
(36) yasyābhyudayakr̥n nṝṇān nideśo rthyo manor iva ||
% a: -mandita-: correct -maṇḍita- (Cœdès; Mertens). 


 2. Piédroit Droit


XIX. [metre: anuṣṭubh]
(1) khaṇdendudīpitaṁ śambhor bhinnam aiśvaryyam aṣṭadhā
(2) yasyābhinnan tu sarvvatra kīrtyakhaṇdendudīpitam· ||

XX. [metre: anuṣṭubh]
(3) yaśodharatatākasya madhye tiṣṭhipad aiśvaram· 
(4) yo liṅgaṁ śārṅgigaurīśakuśeśayabhavais saha ||
% a. -tatākasya: correct -taṭākasya (Cœdès; Mertens). 

XXI. [metre: anuṣṭubh]
(5) campādipararāṣṭrāṇān dagdhā kālānalākr̥tiḥ
(6) tejasāṁ visaro yasya jājvalīti kakummukhe ||

XXII. [metre: anuṣṭubh]
(7) trailokyamandire hemaśailāgraśayanojjvale 
(8) lakṣmyās tanoti surataṁ yatkīrttir mmaṇidīpikā ||

XXIII. [metre: anuṣṭubh]
(9) yenottarāyanarddhe pi yajñe dattāḥ ghaṇāghaṇāḥ 
(10) maghoneva rtvijāñ jātāḥ dakṣiṇā dakṣiṇāyane ||
% a. ghaṇāghaṇāḥ: correct ghanāghanāḥ (Cœdès; Mertens). 
% b. -āyanarddhe: -āyaṇārdhe Mertens. However the rubbing clearly confirms Cœdès' reading.  

XXIV. [metre: anuṣṭubh]
(11) sapratyayāḥ prakr̥tayo yogyās svārthaparārthayoḥ
(12) prakāśane kr̥tā yasya vacasā pāṇiner iva ||

XXV. [metre: anuṣṭubh]
(13) saṁkrāntayoganidreva saṁśritāvdhau ciraṁ harim· 
(14) śrīr aśetāniśaṁ yasya vakṣas sphaṭikamandire ||

XXVI. [metre: anuṣṭubh]
(15) tadīyo nucaraś cārucaritācārarañjitaḥ 
(16) śrikavīndrārimathano mathitārātir āhave ||

XXVII. [metre: anuṣṭubh]
(17) kāñcīkaraṅkakalaśapramukhair bhogavistaraiḥ 
(18) satkr̥taḥ kamvujendreṇa bhartrā yo guṇagauravam·
% a. The final double daṇḍa was not engraved (Cœdès; Mertens). 

XXVIII. [metre: anuṣṭubh]
(19) pāṇisparśena yo mūrddhni rājñā dattavaras svayam·
(20) siddhiṁ lebhe rimarddādirājakāryye niyojitaḥ ||

XXIX. [metre: anuṣṭubh]
(21) pravisaṁvādivuddhasya svārthavijñānapūrvvakam· 
(22) vākyaṁ yenānurāśiṣṭaṁ svān parebhyān prayacchati ||

XXX. [metre: anuṣṭubh]
(23) vuddhadivyasvabhāvena vaddhvā tādātmyalakṣaṇam·
(24) saṁvandhaṁ yas svamanaso yogijñānam avāptavān· ||

XXXI. [metre: anuṣṭubh]
(25) jayantadeśe vijayī jinam ekam atiṣṭhipat· 
(26) devīdvitayasaṁyuktaṁ yo vuddhañ ca kuṭīśvare ||

XXXII. [metre: anuṣṭubh]
(27) dharmmamārggapramāṇena māninām agrayāyinā
(28) tenātra sthāpitā devīvuddhaśrībajrapāṇayaḥ ||
% a. -bajra-: correct -vajra- (Cœdès; Mertens). 

XXXIII. [metre: anuṣṭubh]
(29) prādāt prāsādasadmāni nijahr̥tpadmataḥ prati
(30) sa sthityai sthāpitasure kr̥tyemāny aparāṇy api ||
% a. kr̥tyemāny: kr̥tvemāny Mertens. 

XXXIV. [metre: anuṣṭubh]
(31) qatredam anukarttavyaṁ satān tena manasvinā 
(32) rājño vijñāpitasyeti śāsanaṁ suramandire ||

XXXV. [metre: anuṣṭubh]
(33) vasūni khānidevāni naiva hāryyāṇi sādhubhiḥ
(34) qasādhavaś ca nigrāhyā bhūpais tāni jihīrṣavaḥ ||
% a. khānidevāni: svāni daivāni Mertens. 

XXXVI. [metre: anuṣṭubh]
(35) tarur eko pi rūḍho sminn ucchedyaś chāyayānvitaḥ
(36) kiṁ punar gr̥hadār̥ūṇi sukhadāni sukhārthinām· ||
% a. sminn ucchedyaś: correct smin nocchedyaś (Cœdès; Mertens). 

XXXVII. [metre: anuṣṭubh]
(37) śīlagopāyanaparāḥ parārthasthiravuddhayaḥ
(38) vāstavyās tadr̥śāś śāntā bhikṣavo smin samādhinā ||
% a. vāstavyās: vastavyās Mertens. 
% b. tadr̥śāś: tādr̥śāś Mertens.

XXXVIII. [metre: anuṣṭubh]
(39) mahatyāṁ vidhikhātāyāṁ parikhāyāṁ śubhāmbhasi
(40) viprād r̥te vedavidas snātavyan nātra kaiś ca na ||

XXXIX. [metre: anuṣṭubh]
(41) tatāke smin ṭaṭaruhai tarubhiś śītalāmbhasi
(42) gajānāṁ majjanaṁ mābhūt syāc ced vāryyan dayālubhiḥ ||
% a. tatāke: correct taṭāke (Cœdès; Mertens). 
% b. ṭaṭaruhai: correct taṭaruhais (Cœdès; Mertens).

XL. [metre: vaitūlīya]
(43) iti nr̥pativacāṁsi tena mūrddhni 
 praṇihitāni hitāni sajjanānām·
(44) lalitaviracitākṣarair ihaibhiḥ 
 pravilikhitāny avilaṅghyatāṁ bhajantām· @

(45) ta duk· ślok(·) neḥ vāp· rāmabhāgavata @ ||
% CC: a virāma seems to be above the ka of śloka. 