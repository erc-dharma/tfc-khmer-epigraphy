K. 283/ixe śaka (Thnal Baray Sud-Ouest)Edition dans ISC, n° LVII, p. 504 sq.Estampage EFEO n. 348Texte :Face AI.prāk kevalo pi bhagavān rataye tridhā yo bhinnaś caturmmukhacaturbhujaśambhumūrttiḥprārambha eva bhuvanasya punar yyugānte kaivalyam eti ca śivāya namo stu tasmai //II.
vande ravindaripumaṇditakeśavr̥ṇdaṁ bhaktyāravindadr̥śam apy aravindayonim namrāmarendraditijendraśikhandabandha-maṇdāraṣaṇdamakaraṇdasugandhitāṅghrim //III.
saṅsarppipāṭalatalāṅśutaraṅgitāśa-ṅ gaṅgāṅghripaṅkajayugaṁ bhuvanaṁ punaturudrārddhacandrapaṭukoṭinipātavega-vedhakakṣaratkṣatajapuñjam ivādhunāpi //IV.
āsīd aninditapureśvaravaṅśajāta-ś śrīpuṣkarākṣa iti śambhupurāptarājyaḥrājño mahendragirimūrddhakr̥tāspadasyamātuḥ sthiras samiti mātulamātulo yaḥ //V.
tadvaṅśajo vyādhapurādhirāja-santānasaṁpāditamātr̥vaṅśaḥrājendravarmmeti guṇaikarāśi-r avāpa yaś śambhupure pi rājyam //VI.
tasyākalaṅkatuhināṅśuviśuddhakīrtteḥ putro babhūva nr̥patir nr̥patīndradevyāmyo dr̥ptaśatrubhujagendrabhujaṅgaśtru-r yyodhāgranīr yyudhi mahīpativarmmanāmā //VII.
atha dvijo gastya iti pratītoyo vedavedāṅgarvid āryyadeśelabdhodayo yā mahiṣīddhavaṅśāyaśomatīti prathitā yaśobhiḥ //VIII.
sutas tayor yyo yudhi durmmadaś śrī-narendravarmmeti narendravaryyaḥmahīpates tasya suteva lakṣmī-r nnarendralakṣmīr iti yā babhūva //IX.
tasyām aridviradarājamr̥gādhipenajanyeṣu rājapativarmmanarādhipenarājendradevy amaragarbhanibhodapādiyā diṅmukhāvalivikīrṇṇaviśuddhakīrttiḥ //X.
tasyām ajījanad anekanarendrasiṅha-vaṅśodayāya sa mahīpativarmmadevaḥdevīm anuttamavapuśśriyam indradevīṁ dugdhābdhidhauta yaśasan taptīm ivārkkaḥ //XI.
athābhavat tasya mahendraśaila- kr̥tasthiteś śrījayavarmmanāmnaḥnarendravr̥ṇdārakavanditāṅghre-s sūryyadyotis sūnur anūnavīryyaḥ //XII.
mahīpatiś śrījayavarddhano yo garbheśvaraś śrījayavarddhanākhyaḥrājyasthilaś śrījayavarmmanāmāmahāmahīpālaśirodhr̥tāṅghriḥ //XIII.
tasyādhīrājo jananījananyājaghanyajo jayyaparākramo yaḥ rudraikacitto raṇaraudrakarmmā śrīrudravarmmeti viśuddhadharmmā //XIV.
tadbhāgineyo guṇaratnasindhu-r vvasundharādohavidagdhabuddhiḥ pr̥thūpamo yaḥ pr̥thivīndravandyaḥpr̥thvīpatiś śripr̥thivīndravarmmā //XV.
rājanyavaṅśāmbaracandralekhā śrīrudravarmmāvanipālakanyārājñī satī śrīnr̥patīndravarmma-putryās sutā yā surasundarīva //XVI.
tayoḥ kumāro rikarīndrasiṅhonr̥siṅhavandyo narasiṅhadr̥ptaḥgāṁ diṅmukhapreṅkhadakhaṇdakīrtī-r yyaś śrīndravarmmā sakalāṁ babhāra //XVII.
śilāmaye veśmaniliṅgam aiśaṁśrindreśvarābhikhyam atiṣṭhipad yaḥ īśasya devyāś ca samaṁ ṣad arcca-ś cakhāna ca śrīndrataṭākam agryam //XVIII.
tenaitasyām avanipatinā śrindradevyāṁ mahiṣyāṁniśśeṣāśāvitatayaśasā tejasām ekarāśiḥbhūbhr̥tputryām iva purabhidotpāditaḥ kārttikeya-ś śaktiṁ bibhrad ripukulabhidaṁ śriyaśovarmmadevaḥ //XIX.
dhātrā tapanasantaptacandradrava ivādarātsikto naṅgāṅgavimbe yo haratapte tisundaraḥ //XX.
śripadmapāṅsugaurāṅge dhātrā bhuvanabhūṣaṇeyatra hemnīva ratnaughaḥ kr̥to lakṣaṇavistaraḥ //XXI.
sumantrasuhr̥daṁ sītābhūṣaṇāṁ suvibhīṣaṇāmjugopa yaḥ kambupurīm ayodhyām iva rāghavaḥ //XXII.
dhātreva nijapadmena saubhāgyonnidram ānanamtatpāṅsūna tu yasyāṅgaṁ hemābhamadhuraṅ kr̥tam //XXIII.
praviśan rāhuvadanan dīp(t)i(ṁ) tyajati candramāḥdedīpyate rivaktran tu kīrttīndur yyasya nirmmalaḥ //XXIV.
yena bhinnebhakumbheṣu raṇaraṅgeṣu darśitaḥ kīrttipuṣpā⏑jalin dikṣu kṣipan vijayanarttakaḥ //XXV.
yasya lagnaḥ pratāpāgniḥ stambhayan bhūbhr̥taṁ bhuje- - - - - - - - d dambho lir iva vicyutaḥ //XXVI. 
- - - - - - hatvā yo vahūn asinā ripūn- - - - nakhais tv ekaṁ nr̥siṅhas siṅhavad vane //XXVII.
- - - bhūtibhr̥d api jvaritārir api jyaraḥ - - - yasya na sthāṇor iva - - - - - - // Face B XXVIII.
kālakūṭaṁ śivan nītvā yo hatvā dānavān dviṣaḥ jayena vasudhāṁ hr̥tvā bubhuje śriyam acyutaḥ //XXIX.
pūrṇṇāmalaśaśāṅkaśrīr yyasya kan na haraty alamkīrttiḥ krāntatrijagato gatiṁ haṅsasya bibhratī //XXX.
śūras śūrādhipaś chattram asādhāraṇam āpa yaḥ pucchacchattreṇa kiyatī chāyā mr̥gapater hareḥ //XXXI.
vinā mittrakaraṁ bhraṣṭalakṣmīr mmittre kr̥taśriyānāsyendunaiva vr̥ttyāpi yena padmo nimīlitaḥ //XXXII.
yataś śaktiś śaravane vavr̥dhe bhūbhr̥dudgatekurvvatīśād iva guho jagat stimitatārakam //XXXIII.
jitaśaṅkhe śucau yasya prajā yaśasi śāsināt rāmarājye pi śamvūkāt trasto dvija iti smayaḥ //XXXIV.
prasārito pi bhuvane yena draviṇavistaraḥcireṇa draviṇādhyakṣarakṣodarkkād ivākṣataḥ //XXXV.
harisparddhy api śauryyeṇa yasya dorddaṇḍapīḍitaḥmadaṁ viraḍ upendrasya pittan tārkṣya ivājahāt //XXXVI.
dūrād deyodayān bhaktān anvīkṣitum ivādarāt yasyārurohāṅghrirajo bhūbhr̥nmūrddhaparaṁparām // XXXVII.
varacchattrañ jagajjetur ddvitīyam iyateritamyaj jagattāpanud yasya yaśaśchattraṁ śaśiprabham //XXXVIII.
kim indradviradendrasya mādyan madhupatarppaṇamdānaṁ yasya tu viprādijagattr̥ptikaraṁ sadā //XXXIX.
gauryyā haraṁ harantī nu dhātur vvā yogavighnakr̥tnidrādhrug vā harer yyasya pāṇḍuḥ kirttiḥ kakubdrutā //XL.
śriḥ padmeti yaśaḥ kīrttir iti varmma tanucchadaḥity ākhyāvayavaṁ yasya bhrāntyāris svān samanvaśat //XLI.
yo tidīpto pi dayitāvallabho dviṣṭatejasambhānus tu vājibhūto bhūd drutāṁ bhāryyām anudrutaḥ //XLII.
pādena gāṁ spr̥śadbhyāṁ yo laṅghayadbhyāṁ hareḥ padamsamo pi kāntitejassu candrārkkābhyāṁ varo gatau //XLIII.
vālāñ jitāṁ bhuvaṁ vr̥ttyā kāntān dhībhūṣayā śriyamvr̥ddhām ācārato vidyāṁ yaḥ kāmīvānvalālayat //XLIV.
vigalanmauktikasvedaṁ mamardda kathinonnatamlakṣmīstanam ivārībhakumbhaṅ khadganakhena yaḥ //XLV.
vrīḍānatamukho dadhyau śrutvā svaguṇavarṇṇanamloke nantaguṇaṁ viṣṇuṁ dvitīyaṁ yas smarann iva //XLVI.
yasyādhvarāgnir dhūmaughair agrasat tigmatejasamdoṣābhāve paribhavapratikāran nayann iva //XLVII.
harikelinakhollekhasphuritālolalocanāyasyāriharmmyakānteva kalakaṇṭhasvarā mr̥gī //XLVIII.
pivat tejasvitejāṁsi jaganmukhaguhāsthitamtapasvīva yaśo yasya pr̥thv anyajagadicchayā //XLIX.
valena loṣṭuviṣamā yā bhūḥ pr̥thusamīkr̥tātāṁ punaḥ kālaviṣamāṁ yas samāṁ manasākarot //L.
rakṣaṇāyedam udare murārir akarod iti sparddhayeva jagat sarvvaṁ hr̥daye yo nyaveśayat //LI.
yas svabhogasahasre pi vinyastapuruṣottamaḥna tv arātihatajñātiś śeṣavad vidhr̥takṣamaḥ //LII.
yo lokaṁ vaśyam akaron nave pi vayasi sthitaḥabhaṅgaśāsano naṅgo naṅgo pi kim utāṅgavān //LIII.
yajñaśīlo marut toyaṁ māndhātā yuddhadurmmadaḥkṣamī janaka ity arthyair nnānārtho yo niṣevitaḥ //LIV.
guṇān sato nayad vr̥ddhiṁ vr̥ttiṁ kīrttiśubhām adhāt pāpañ cauraṁ samadahac chrutaṁ mahad avāpya yaḥ //Face CLV.
sāmyaṁ sarvvatra bhūteṣu dr̥ḍham audāryyaśālinaḥātmmanam api yasyādau jetuḥ kā pakṣapātitā //LVI.
sadguṇaunmukhyavikalā yasyāsye pi sarasvatīsaṅkhyābhāre pi khinneva mūkā nijaguṇaṁ prati //LVII.
dvābhyāṁ dvau kumbhayonī dve hr̥tau bhāsayato dvayāt kālenāmvu diśo gastyo yenārībhān maṇir yyaśaḥLVIII.
acyutaśrīpradānāḍhyo dvijaspr̥ṣṭeśamastakaḥpītavāgamr̥to yasya divaso mathanotsavaḥ //LIX.
lokasaṁvarddhanan tejas tejasviśamanodyatamyas smarāstrāyitañ jaitraṁ babhāra kusumākaram //LX.
vāsitāśā yaśomālā yasyādyāpi jayaśriyādattā jitāmarāgastrag viṣṇulakṣmīsvayaṁvare //LXI.
pratāpaprasaro yasya yaśaso hlādanād apidugdhābdheḥ kālakūṭo hi salilād utthito nalaḥ //LXII.
bhrāmito mandaro lakṣmī- - - - - - śayātyo cālyas tv āśu suhr̥dāṁ - - - - - - - -m //LXIII.
bhūbhr̥tāṁ mānatuṅgo yaḥ kāñ ca nābhā(ṁ) śubhān dadhat kāntitejonidhir mmerur dhr̥tārkkendur ivābabhau //LXIV.
yena svātmendriyajitā jitabhūbhūpatiśriyākīrttir ekā priyatamāvaryyā kenāpi gatvarīLXV.
sarvvatas suramārggasthaḥ pāṭavenāpivad guṇānjyeṣṭhād viśeṣato jasraṁ yo rasān iva bhāsvaraḥ //LXVI.
śaktyaikayāvadhīt skando mātulaṁ satyavādinamśaktitrayena yo jñātīn pālayitvādahad dviṣam //LXVII.
atyuttuṅgātidhavalā vivr̥ddhārigr̥hapriyāśrībhūbhyāṁ yasya yuno pi kirttiḥ kenāpi vallabhāLXVIII.
vyadhāt kalyānapadmaughād upāyaradanoddhr̥tātśrīmr̥ṇālīṁ madoṣṇo yo valabhidvāraṇo hr̥di //LXIX.
dviṭtapto pi dadhan mūrddhnā bhūdhr̥d yasyāṅghripīḍanamsuprasādāmvubhiś śānto gomanta iva cakriṇaḥ //LXX.
bhūpālair yya stuto yajñe nindyamānas tu pāṇḍavaḥśiśupālena nu vyājād rājyan tyaktvā vanaṅ gataḥ //LXXI.
vīrāsīndīvaravanād dhr̥tvā bhinnād ali vyādhātjayāliṅ kīrttipāṅkāram ino yaḥ karapuṣkare //LXXII.
yudhi narmmaṇi sarvvatra kr̥cchre nāvasasāda yaḥsaṁrakṣyamāṇas satyena triviśuddhena bandhunā //LXXIII.
suyodhanajitā kr̥ṣṇā pāṇḍavānāṁ puraḥ priyāyasya kīrttis sitā dūrād duryyodhanam anāmayat //LXXIV.
paralokārthanipuno raṇayajñaṁ samāpya yaḥ purohitasyāgamayat pr̥thvīṁ kīrttiṁ sudakṣiṇām //LXXV.
yasya dr̥ṣṭvā sucaritan niṣṭhuro pi mr̥dūkr̥taḥkin na muñcati vārīndumaṇir indukarāhataḥ //LXXVI.
padmādurllalitaṁ yasya netraṁ padmam ivānane padmāripīḍanāmarṣāj jitapadmadviṣi sthitam //LXXVII.
nātihrasvātidīrgho yo nāpi kr̥ṣṇo nvaśāj jagatvikramāptaṁ haris tv indre tadvyastāṅgo vyadād idam //LXXVIII.
yasyāriprāṅganotsaṅge siṅhamātaṅgabhaṅgataḥmuktā muktā ivonmuktāḥ striyādyāpy aśruvindayaḥ //LXXIX.
śrīhr̥di stanasaṁvādhe sakte dve bhūṣaṇe dvayoḥbhujāśleṣavalād yasya pratāpaḥ kostubho hareḥ //% kostubho : pour kaustubho [AB].
LXXX.
rājavr̥ṇḍañ jitañ janye dīptayā ratnamālayākirttyā tu yo bhyalaṅkr̥tya diṅmaṇḍalam alālayat //LXXXI.
kare bhuvanakumbho yaṁ pūrṇṇo yasya yaśombhasāvalānilāḍhyatejogniśaṅkayeva jagat prati //Face DLXXXII.
śāstrakāvyādirasiko yo bhyāsān matipāṭavātsudhārasaṁ praśaṅsanti surā hi na surāpakāḥ //LXXXIII.
dagdhasvakīrttikumude tejasā yasya rājabhiḥ ruṣeva pādapadmo pi śikhāratnāṅśuśāritaḥ //LXXXIV.
kṣmākṣataṁ rakṣitā yena yā purā patipīḍitāgatvā lokaṁ paraṁ bhūyo daivāt svāṁ prakr̥tiṅ gatā //LXXXV.
cakricakraṅ kila sthānau harau paraśur aiśvaraḥ vajrivajraṁ made bhagnan triṣv apy astran na yasya tu //LXXXVI.
payodharo riyuvater dr̥ksantatapayodharaḥ gamito yasya vīryyeṇa dayayeva kr̥tārthatām //LXXXVII.
vairiṇo bhimukhān eva viddhaś śaraśatair api śaśāsa mr̥tyunā samyag yo bhīṣma iva pāṇḍavān //LXXXVIII.
dhūmāyudhena ciccheda yam āśrityādhvarānalaḥ sahasrakaram uṣṇāṅśor arjjunasyeva bhārggavaḥ //LXXXIX.
bhuvaḥ karagrahaṁ muktvā padāpi talam aspr̥śanyaḥ prāpa priyatāṁ vīro vallabho mahatīṁ prati //XC.
aduṣṭād vyavahāre yo doṣābhāsam apākarot kaṇṭakollikhite snātāstane nābjasya kāmitā //XCI.
na mantraguptir mmathane dhruvaṁ hy āśritya durllabhaḥ yasya vāgvaktravakṣāṁsi sudhenduśrīpayonidhiḥ //XCII.
yasya dīptiṁ prati ravau valaṁ prati samīraṇe pratilome pi nityo bhūd udite ca budhe jayaḥ //XCIII.
yo dhāmanakhabhinnārir nnītidaṅṣṭraś śrutekṣaṇaḥ dikkīrṇṇakīrttihūṅkāro nr̥siṅho guṇakesaraḥ //XCIV.
ko vā mr̥gayituṁ śaktaś śukle vistārite guṇe yasyāntarvvattinīṁ lakṣmīṁ nr̥siṅhasyeva kesare //XCV.
doṣābhāvān na tu bhayād yasyokto guṇa eva hi pātayaty aśanin nendro vede jāratvaśaṁsini //XCVI.
loke kālānalapluṣṭe yaḥ kīrttyekārṇṇave nijeprajāṁ vīryyodare rakṣan niveśyāśeta viṣṇuvat //XCVII.
yas saṁrakṣyāśritān yatnād unmamāthoddhatāmvudhimmandaro niṣpipeṣābdhau śritān svabhrāntipātitān //XCVIII.
kva nu vistārito yena guṇaughaḥ kāmato jagat vāmanaikapadākrāntimātram ekaikaśo yadā //XCIX.
yudhiṣṭhiranirastena satyena raṇamūrddhanibhīṣmo dr̥ḍhavratatvena yo marṣād iva sevitaḥ //C.
hatamittrīkr̥tanr̥paṁ rājyarandhraparaṅ kalimyo jaghāna jaghanyāśaṅ kr̥taghnānān durantatā //CI.
kareṇendradhanur bhānur vvātābhrābhyām adarśayatpadā yas tu namadbhūpaśironekamaṇitviṣā //CII.
antarvvahirarīṅ jitvā kr̥tvā yas sadguṇodayamdattvā lokaṁ yaśaḥpūre jagaccittaguhāṅ gataḥCIII.
lalitadalasahasran tīrakāsphālanenasphaṭikaphalakaphullair ullasadbhis taraṅgaiḥtaṭakusumarajobhiḥ kesarālaṁ patadbhi-s sa kajam iva vidhātus tat taṭākāñ cakhānaCIV.
sa cāgrayāyī dadatāṁ samastāṁ-s tān bhāvinaḥ kambujabhūbhr̥dindrānpunaḥ punar yyācata ity ayaṁ va-s svadharmmasetuḥ paripālanīyaḥ //CV.
avekṣya māṁ svalpataṭākapālā-n naitān hareyus tadupaplavas syātsaro pi guptan dhanadasya yatnā-t kuto pi bhīmas sahasonmamātha //CVI.
bhuvas taṭākastanajaiḥ payobhi-s saṁvarddhitā ye taruvālavatsāḥvayassvarāvyaktakalapralāpā- s tān akṣataṁ rakṣata pāpasarppāt //CVII. 
ślaghyāni ratnāny api yācakebhyodadaty asaṅgan dadatāṁ varā yeete bhavanto jalamātram atra kathan na mahyaṁ vitareyur eva //CVIII. 
jñātaṅ ca satyaṁ mr̥tir eva yācñārājño viśeṣeṇa tathā pi sāstudharmmasya hetor mmaraṇaṁ hi śastaṁ satām atas tyāgina eva yāce //
