K. 266/875 et 882 śaka (Bat Cum, province de Siem Reap)

JA 1908 (2), p. 213 ; Mertens 2000, p. 120

Estampage EFEO 636-637 ; n. 545-546

Tour méridionale


Texte :

Piédroit Gauche

I
(1) // jejīyatāṁ vraja ⏑ - ⏑ ⏑ - ⏑ - - 
 - - ⏑ - ⏑ ⏑ ⏑ - ⏑ parārthavr̥ttiḥ

(2) ātmapradānakr̥tasa[r]vva ⏑ - ⏑ - - 
 [sa]rvvajñatāṁ svamudam āpa nitāntaśāntām //

II
(3) likeśvaro jayati lokahitārtharūḍhas 
 sandarśayann iva catuṣṭayam ātyyasatyam

(4) dharmmasthitiṁ sthurapadābhyadhikān dadhāno
 dhatte caturbhujavibhāṁ bhuvanarddhaye yaḥ //

III
(5) śribajrapāṇir ajito jītajambhavairī
 bajrañ jvalajjvalanadīptinibhaṁ bibhartti

(6) uddāmadr̥ptakalidānavadoṣaṣaṇda-
 niṣyaṇdasaṁkṣuvhitavighnavighāṭadakaṣaḥ //

IV
(7) āsīt samastabhuvanākararatnasāra-
 tārāsphurakiraṇarañjitapādapīthaḥ 

(8) somānvayo rirasamaṅgalabhūdharaś śrī-
 rājendravarmmanr̥patir vvitatāṅgadīptiḥ //

V
(9) yasyāṅghriyugmakamalaṅ kamalālilīḍhaṁ 
 siṁhāsanojjvalitaratnakarāmvurūḍham

(10) projjr̥mbhitaṁ praṇatabhūpatimaulimālā-
 māṇikyakoṭikiraṇābhinavāruṇena //

VI
(11) lakṣmīs trilokalalanā lalitāgrajanye
 jasraṁ surāsuragaṇaiḥ paripīditāṅgī

(12) nirvvedabhāg iva yadīyavarāṅgaraṅge
 śobhāsudhāṁ samabhipātum ivābhilīnā //

VII
(13) trailokyarakṣaṇavidhau cature yadīye
 pāṇau nidhāya kajajāmvujadr̥ktrinetrāḥ

(14) divy amvujāmvujamahojjvalacakraśūlañ
 chāntās samādhisukhasaṁyamino ramante //

VIII
(15) yasyājñayābhyadhikayā navilaṅghyayānya-
 pr̥thivībhr̥tāṁ samadharīkr̥tadhairyyadhāmnām

(16) ātmonnatipratikr̥tānucikīrṣayeva
 līḍhaṅ kirīṭakiraṇair nnakharatnam aṅghryoḥ 

IX
(17) lakṣadhavarādidabaṇoddhutadhūmabhūtim
 uddhūpitāmvaradharoddhuradigvibhāgām

(18) yaḥ kālameghanivahām iva viprakīrṇnān
 dr̥ptārisaṁhatihatau satataṁ vyatānīt //

X
(19) nirmmathya yuddhajaladhiṁ bhujamaṇdareṇa 
 kirṇnaṁ yaśomr̥tam ahāryyam arātivarggaiḥ

(20) āpiyamānam api yasya jagattreyeṇa 
 kenāpi na kṣayagatan nitarām vivr̥ddham //

XI 
(21) bhānuprabhāvanivahair iva durnnirīkṣair
 bhāsvatsuvarṇnakavacāruṇarocirāḍhyaiḥ

(22) astravrajair yyudhi vibhinnamahāriraktaiḥ
 kālāntakānalaśikhām iva yas tatāna //

XII
(23) puṇyodadhes samuditā nu yadīyakīrttir 
 mmā matsamānam iti sāṇgakalaṅkam indum

(24) sandarśayanty adhikakāntikalām svakiyān
 nityañ cacāra caturā sakalān trilokim //

XIII
(25) śrimadyaśodharapurīñ cirakālaśūnyaṁ
 bhāsvatsuvarṇnagr̥haratnavimānaramyam

(26) bhūyo dhikāṁ bhuvi mahendragr̥hopamāṁ yo
 yodhyāpurīm iva kuśo bhinavāñ cakāra //

XIV
(27) śrimadyaśodharatatākapayodhimadhye 
 meros samānaśikhare svakr̥te mahādrau

(28) prāsādasaudhagr̥haratnacite viriñca-
 devīśaśārṅgiśivaliṅgam atiṣṭhipad yaḥ //

XV
(29) tasyāpabhr̥tyo matimān bhaktibhāgyo tivallabhaḥ
(30) śrikavīndrārimathanan nāmānvartham avāpa yaḥ //

XVI
(31) kāñcidolākaraṇkāṅkakarṇnabhūṣādibhuṣaṇaiḥ 
(32) rājñā kr̥tasmayo yo pi na smayo nītisaṁpadā //


Piédroit Droit

XVII 
(1) agresaraḥ prathitapuṇyavatāṁ svapuṇyaiś
 śilpaprayogakaraṇena ca śilpabhājām

(2) yo vittabhājanatayāpi dhanādhīpānāñ
 cittajñatādhikatayādhikavuddhibhājām //

XVIII
(3) sadbhūtasatvaguṇarāgitayā nitāntan
 trāṇāya satvanicayasya parāyano yaḥ

(4) nityaṁ svakīyahr̥dayārppitadharmmamārggan
 nityānvagād guṇakalāpakalānivāsaḥ //

XIX
(5) so sthāpayat sumahatīñ jinamūrttim ekāṁ 
 śrīvajrapāṇisahitām api divyadevīm

(6) prāsādaharmmyanivahe svahr̥dīva divye
 vauddho gradhīś śaranagāṣṭabhir atra bhaktyā //

XX
(7) jayantadeśa jinarupam ekaṁ
 so sthāpayan mūrttirasāṣṭaśāke

(8) kuṭīśvare so pi ca lokanāthan 
 devīdvayan netranagāṣṭaśāke //

XXI
(9) śrimanmahendragirimūrddhajatirthajāte 
 svacche viśuddhaparikhāmbhasi maṅgalārhe

(10) alpe py analpaphaladāyini te tra sarvve
 mā snāsiṣur dvijavarṇa vinaiva hotrā //

XXII
(11) vistāritadviśatayuktacatuśśatāgrā-
 yāme pi satvanivahasya hitārthanīre

(12) tirābhighātakaraṇan dvipavr̥ṇdam eva 
 mā ropayantu niyataṁ satatan tatāke //

XXIII
(13) yad yajvanā dattam idaṁ svapuṇye
 tad atra deśe vivudhe na hāryyam 

(14) dravyaṁ sarairājaṭakiṅkarāḍhyaṁ
 sukhārthibhir yyair ubhayatra loke //

XXIV
(15) iti vadati sa vānīṁ satyadharmmānuvr̥ttāṁ
 sakalajanagaṇāṁs tān dharmmasadvr̥ttibhājaḥ 

(16) yad iha tu nijapuṇyaṁ svātmanā rakṣaṇīyan
 tad api ca parapuṇyaṁ yatnātaḥ pālayantu 

(17) ta duk śloka neḥ mratāñ śri indrapaṇdita //


[D. Soutif]

(18) @ // 882 śaka qekādaśī roc· qāṣādha śukravāra nu mratāñ· śrīnaravīra paṅgaṁ thpvāṅ·
% Vendredi 22 juin 960 (Billard & Eade 2006, p. 408).

(19) nivedana mana vraḥ mratāñ(·) śrīkavīndrārimathana qāy· nagara nu qanrāy· ku-

(20) ṭīśvara ti mratāñ· śrīkavīndrārimathana kalpanā cval· saṁnā vraḥ saugatāśrama mān· 

(21) vraḥ śāsana dhūli vraḥ pāda dhūli jeṅ· vraḥ kamrateṅ· qañ· ta kaṁsteṅ· qañ· 

(22) rājakulamahāmantrī nu mratāñ· śrīnaravīra pre vraḥ mratāñ· śrīkavīndrāri-

(23) mathana cval· saṁnā vraḥ saugatāśrama nu qupāya phoṅ· phle nā vraḥ ta vyar·

(24) qanle @ sruk· travaṅ· dāp· vraḥ jaṁnvan· ta vraḥ kamrateṅ· qañ· ta pīya nu qnak· 

(25) phle gī ta khloñ· qnak· gho dharmma gho kanteṅ· phsaṁma gho sakarmma nu tai sakarmma lap· gvāl· rat· 

(26) pau 40 6 @ khñuṁ jaṁnvan· mratāñ· śrīkavīndrārimathana @ khloñ· qnak· gho khñuṁ gho kanteṅ· gho 

(27) kaṁvai phsaṁma gho sakarmma tai sakarmma lap· gvāl· rat· pau 60 10 I @ khñuṁ jaṁnvan· mratāñ· kuruṅ(·)

(28) qunādbhuta saṁgrāma khloñ· qnak· gho snuṁ gho qājya phsaṁ gho sakarmma tai sakarmma lap· gvāl·

(29) rāt· pau 10 I
