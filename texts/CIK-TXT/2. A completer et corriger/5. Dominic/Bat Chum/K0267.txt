K. 267/875 śaka ? (Bat Cum, province de Siem Reap)

JA 1908 (2), p. 213 ; Mertens 2000, p. 56

Estampages EFEO 632-633 ; n. 547-548


Tour centrale

Texte :

 1. Piédroit Gauche 

I. [metre : śloka]
(1) @ || vuddho vodhīṁ vidaddhyād vo yena nairātmyadarśanam· 
(2) viruddhasyāpi sādhūktaṁ sādhanaṁ paramātmanaḥ  ||
% a. vodhīṁ : correct bodhīṁ (Cœdès ; Mertens). 

II. [metre : śloka]
(3) śrībajrapāṇir avyād vaś śrīmadvāhur bbibhartti yaḥ
(4) śrīpālanan trijagataś śrībajraṁ bajribajravat· ||
% a. bajribajravat : correct vajrivajravat (Cœdès ; Mertens).

III. [metre : śloka]
(5) prajñāpāramitā pātu pātakād vi varīyasaḥ 
(6) vuddhasarvajñabhāvendoḥ porṇnamāsīva pūraṇī ||
% a. porṇna- : correct paurṇṇa- (Cœdès) ; correct paurṇa- (Mertens). 

IV. [metre : śloka]
(7) qāsīd rājendravarmmeti rājendrarajanīśvaraḥ
(8) śrīmān rasarttuvasubhir bhūṣitātmīyamaṇdalaḥ ||

V. [metre : śloka]
(9) vālye vijitya kandarppan dr̥ptaṁ saundaryyasaṁpadā
(10) yauvane tu jigīṣantaṁ yo jigāya punar dhiyā ||

VI. [metre : śloka]
(11) vidyārākānuraktaṁ yaṁ bhejire sakalāḥ kalāḥ
(12) kamvuviśvambharārājavaṅśāmvaraniśākaram· ||

VII. [metre : śloka]
(13) visarppiṣadguṇarasais sakīrttīndujayāmr̥taiḥ 
(14) bhūṣito yaś śubhārambhair udanvān iva vāribhiḥ ||

VIII. [metre : śloka]
(15) jayāmr̥tarasārdrāṅgaṁ yaśaḥkaustubhabhāsuram·
(16) pratyakṣam aravindākṣaṁ lakṣmīr yyaṁ śiśriye niśam· ||
% CC : jayāmr̥ta- : Cœdès writes jayāmr̥tā- but the rubbing clearly shows a brief a. Mertens emended automatically . 

IX. [metre : śloka]
(17) rajasā jr̥mbhitenāpi sāndre tamasi darśite 
(18) vivr̥ddhaṁ yasya yātrāyāṁ satvan na prakr̥ter iva ||
% a. satvan : correct sattvan (Cœdès ; Mertens). 

X. [metre : śloka]
(19) vihite vedhasā śaṅke yasya vaktrendumaṇdale 
(20) jātaṁ pratyakṣam abhrāntan candradvitayadarśanam· ||

XI. [metre : śloka]
(21) rājasiṁho pi vairīndra karīndrakadanādarī
(22) siṁhāvalokitanyāyan nādhād yuddhādrimūrddhni yaḥ ||

XII. [metre : śloka]
(23) savyāpasavyadormmuktamārggaṇārvvudam arjunam·
(24) drutan dviṣadvalaṁ vīkṣya yaṅ kauravavivarddhitam· ||
% CC: Cœdès writes arjunam but the rubbing clearly shows arjuṇam. Emend ?

XIII. [metre : śloka]
(25) yasyārir mmaṇdalāgreṇa kr̥ttamurddhāpi saṁyuge
(26) kenāpi maṇdalān mukto bhāsvanmaṇdalam anvagāt· ||

XIV. [metre : śloka]
(27) yasya kīrttir ddigantāya gantrī gītaguṇodayā
(28) digīndralakṣmīhariṇīṁ lālayantīva līpsayā ||

XV. [metre : śloka]
(29) sādhuśavdaprayogāḍhye yasya rāṣṭre na gīr iyam
(30) dehīti madhyame py āsīt puṁsi kiṁ punar uttame ||

XVI. [metre : śloka]
(31) yasyorvvīṁ bibhratas sarvvāṁ sarvvo bhūbhr̥n nu mūrddhabhiḥ
(32) babhāra bhūbhr̥dbhāvāptyai kevalāṅghrirajomayīm ||

XVII. [metre : śloka]
(33) trilokīṁ kīrttivīthīṁ yas samīkarttumanā iva
(34) vāhuvīryyeṇa vidadhe bhūbhr̥darvvudamarddanam ||

XVIII. [metre : śloka]
(35) śrutimanditamādhuryyo dhūryyo dharmmānuśāsane 
(36) yasyābhyudayakr̥n nṝṇān nideśo rthyo manor iva ||
% a: -mandita- : correct -maṇḍita- (Cœdès ; Mertens). 


 2. Piédroit Droit


XIX. [metre : śloka]
(1) khaṇdendudīitaṁ śambhor bhinnam aiśvaryyam aṣṭdhā
(2) yasyābhinnan tu sarvvatra kīrtyakhaṇdendudīpitam //

XX. [metre : śloka]
(3) yaśodharatatākasya madhye tiṣṭhipad aiśvaram 
(4) yo liṅgaṁ śārṅgigaurīśakuśeśayabhavais saha //

XXI. [metre : śloka]
(5) campādipararāṣṭrāṇān dagdhā kālānalākr̥tiḥ
(6) tejasāṁ visaro yasya jājvalīti kakummukhe //

XXII. [metre : śloka]
(7) trailokyamandire hemaśailāgraśayanojjvale 
(8) lakṣmyās tanoti surataṁ yatkīrttir mmaṇidīpikā //

XXIII. [metre : śloka]
(9) yenottarāyanarddhe pi yajñe dattāḥ ghaṇāghaṇāḥ 
(10) maghoneva rtvijāñ jātāḥ dakṣiṇā dakṣiṇāyane //

XXIV. [metre : śloka]
(11) sapratyayāḥ prakr̥tayo yogyās svāsthaparārthayoḥ
(12) prakāśane kr̥tā yasya vacasā pāniner iva //

XXV. [metre : śloka]
(13) saṁkrāntayoganidreva saṁśritāvdhau ciraṁ harim 
(14) śrir aśetāniśaṁ yasya vakṣas sphaṭikamandire //

XXVI. [metre : śloka]
(15) tadīyo nucaraś cārucaritācārarañjitaḥ 
(16) śrikavīndrārinmathano mathitārātir āhave //

XXVII. [metre : śloka]
(17) kāñcīkaraṅkakalaśapramukhair bhogavistaraiḥ 
(18) satkr̥taḥ kamvujendreṇa bhartrā yo guṇagauravam

XXVIII. [metre : śloka]
(19) pāṇisparśena yo mūrddhni rājñā dattavaras svayam
(20) siddhiṁ lebhe rimarddādirājakāryye niyojitaḥ //

XXIX. [metre : śloka]
(21) pravisaṁvādivuddhasya svārthavijñānapūrvvakam 
(22) vākyaṁ yenānurāśiṣṭaṁ svān parebhyān prayacchati //

XXX. [metre : śloka]
(23) vuddhadivyasvabhāvena vaddhavā tādātmyalakṣaṇam
(24) saṁvandhaṁ yas svamanaso yogijñānam avāptavān //


XXXI. [metre : śloka]
(25) jayantadeśe vijayī jinam ekam atiṣṭhipat 
(26) devīdvitayasaṁyuktaṁ yo vuddhañ ca kuṭīśvare //

XXXII. [metre : śloka]
(27) dharmmamārggapramāṇena māninām agrayāyinā
(28) tenātra sthāpitā devīvuddhaśrībajapāṇayaḥ //

XXXIII. [metre : śloka]
(29) prādāt prāsādasadmāni nijahr̥tpadmataḥ prati
(30) sa sthityai sthāpitasure kr̥tyemāny aparāṇy api //

XXXIV. [metre : śloka]
(31) atredam anukarttavyaṁ satān tena manasvinā 
(32) rājño vijñāpitasyeti śāsanaṁ suramandire //

XXXV. [metre : śloka]
(33) vasūni khānidevāni naiva hāryyāṇi sādhubhiḥ
(34) asādhavaś ca nigrāhyā bhūpais tāni jihīṣavaḥ //

XXXVI. [metre : śloka]
(35) tarur eko pi rūḍho sminn ucchedyaś chāyayānvitaḥ
(36) kiṁ punar gr̥hadār̥ūṇi sukhadāni sukhārthinām //

XXXVII. [metre : śloka]
(37) śīlagopāyanaparāḥ parārthasthiravuddhayaḥ
(38) vāstavyās tadr̥śāś śāntā bhikṣavo smin samādhinā //

XXXVIII. [metre : śloka]
(39) mahatyāṁ vidhikhātāyāṁ parikhāyāṁ śubhāmbhasi
(40) viprād r̥te vedavidas snātavyan nātra kaiś ca na //

XXXIX. [metre : śloka]
(41) tatāke smin ṭaṭaruhai tarubhiś śītalāmbhasi
(42) gajānāṁ majjanaṁ mābhūt syāc ced vāryyan dayālubhiḥ //

XL. [metre : vaitūlīya]
(43) iti nr̥pativacāṁsi tena mūrddhni 
 praṇihitāno hitāni sajjanānām

(44) lalitaviracitākṣarair ihaibhiḥ 
 pravilikhitāny avilaṅghyatāṁ bhajantām //
 

(45) ta duk śloka neḥ vāp rāmabhāgavata //