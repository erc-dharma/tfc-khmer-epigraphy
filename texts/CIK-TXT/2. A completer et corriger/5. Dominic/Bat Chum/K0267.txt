K. 267/875 śaka ? (Bat Cum, province de Siem Reap)

JA 1908 (2), p. 213 ; Mertens 2000, p. 56

Estampages EFEO 632-633 ; n. 547-548

Tour centrale

Texte :

 1. Piédroit Gauche 


I
(1) // vuddh vodhīṁ vidaddhyād yena nairātmyadarśanam vo
(2) viruddhasyāpi sādhūktaṁ sādhanaṁ paramātmanaḥ //

II
(3) śrībajrapāṇir avyād vaś śrīmadvāhur bbibhartti yaḥ
(4) śrīpālanan trijagataś śrībajraṁ bajribajravat //

III
(5) prajñāpāramitā pātu pātakād vi varīyasaḥ 
(6) vuddhasarvajñabhāvendoḥ porṇnamāsīva pūraṇī //

IV
(7) āsid rājendravarmmeti rājendrarajanīśvaraḥ
(8) śrīmān rasarttuvasubhir bhūṣitatmīyamaṇdalaḥ //

V
(9) vālye vijitya kandarppan dr̥ptaṁ saundaryyasaṁpadā
(10) yauvane tu jigīṣantaṁ yo jigāya punar dhiyā //

VI
(11) vidyārākānuraktaṁ yaṁ bhejire sakalāḥ kalāḥ
(12) kamvuviśvambharārājavaṅśāmvaraniśākaram //

VII
(13) visarppiṣadguṇarasais sakīrttindujayāamr̥taiḥ 
(14) bhūṣito yaś śubhārambhair udanvān iva varribhiḥ //

VIII
(15) jayāmr̥tārasārdrāṅgaṁ yaśaḥkhaustubhabhāsuram
(16) pratyakṣam aravindākṣaṁ lakṣmīr yyaṁ śiśriye niśam //

IX
(17) rajasā jr̥mbhitenāpi sāndre tamasi darśite 
(18) vivr̥ddhaṁ yasya yātrāyāṁ satvan na prakr̥ter iva //

X 
(19) vihite vedhasā śaṅke yasya vaktrendumaṇdale 
(20) jātaṁ pratyakṣam abhrāntan candradvitayadarśanam //

XI
(21) rājasiṁho pi vairīndra karīndrakadanādarī
(22) siṁhāvalokitanyāyan nādhād yuddhādrinūrddhni [yaḥ //

XII
(23) savyāpasavyadormmuktamārggaṇārvvudam arjunam
(24) drutan dviṣadvalaṁ vīkṣya yaṅ kauravavivarddhitam //

XIII
(25) yasyārir mmaṇdalāgreṇa kr̥ttamurddhāpi saṁyuge
(26) kenāpi maṇdalān mukto bhāsvanmaṇdalam anvagāt //

XIV
(27) yasya kīrttir ddigantāya gantrī gītaguṇodayā
(28) digīndralakṣmīhariṇīṁ lālayantīva līpsayā //

XV
(29) sādhuśavdaprayogāḍhye yasya rāṣṭre na gīr iyam
(30) dehīti madhyame py āsīt puṁsi kiṁ punar uttame //

XVI
(31) yasyorvvīṁ bibhratas sarvvāṁ sarvvo bhūbhr̥n nu mūrddha-[bhiḥ
(32) babhāra bhūbhr̥dbhāvāptyai kevalāṅghrirajomayīm //

XVII
(33) trilokīṁ kīrttivīthīṁ yas samīkarttumanā iva
(34) vāhuvīryyeṇa vidadhe bhūbhr̥darvvudamarddanam //

XVIII
(35) śrutimanditamādhuryyo dhūryyo dharmmānuśāsane 
(36) yasyābhyudayakr̥n nr̥r̥ṇān nideśo rthyo manor iva //


 2. Piédroit Droit


XIX
(1) khaṇdendudīitaṁ śambhor bhinnam aiśvaryyam aṣṭdhā
(2) yasyābhinnan tu sarvvatra kīrtyakhaṇdendudīpitam //

XX
(3) yaśodharatatākasya madhye tiṣṭhipad aiśvaram 
(4) yo liṅgaṁ śārṅgigaurīśakuśeśayabhavais saha //

XXI
(5) campādipararāṣṭrāṇān dagdhā kālānalākr̥tiḥ
(6) tejasāṁ visaro yasya jājvalīti kakummukhe //

XXII
(7) trailokyamandire hemaśailāgraśayanojjvale 
(8) lakṣmyās tanoti surataṁ yatkīrttir mmaṇidīpikā //

XXIII
(9) yenottarāyanarddhe pi yajñe dattāḥ ghaṇāghaṇāḥ 
(10) maghoneva rtvijāñ jātāḥ dakṣiṇā dakṣiṇāyane //

XXIV
(11) sapratyayāḥ prakr̥tayo yogyās svāsthaparārthayoḥ
(12) prakāśane kr̥tā yasya vacasā pāniner iva //

XXV
(13) saṁkrāntayoganidreva saṁśritāvdhau ciraṁ harim 
(14) śrir aśetāniśaṁ yasya vakṣas sphaṭikamandire //

XXVI
(15) tadīyo nucaraś cārucaritācārarañjitaḥ 
(16) śrikavīndrārinmathano mathitārātir āhave //

XXVII
(17) kāñcīkaraṅkakalaśapramukhair bhogavistaraiḥ 
(18) satkr̥taḥ kamvujendreṇa bhartrā yo guṇagauravam

XXVIII
(19) pāṇisparśena yo mūrddhni rājñā dattavaras svayam
(20) siddhiṁ lebhe rimarddādirājakāryye niyojitaḥ //

XXIX
(21) pravisaṁvādivuddhasya svārthavijñānapūrvvakam 
(22) vākyaṁ yenānurāśiṣṭaṁ svān parebhyān prayacchati //

XXX
(23) vuddhadivyasvabhāvena vaddhavā tādātmyalakṣaṇam
(24) saṁvandhaṁ yas svamanaso yogijñānam avāptavān //


XXXI
(25) jayantadeśe vijayī jinam ekam atiṣṭhipat 
(26) devīdvitayasaṁyuktaṁ yo vuddhañ ca kuṭīśvare //

XXXII
(27) dharmmamārggapramāṇena māninām agrayāyinā
(28) tenātra sthāpitā devīvuddhaśrībajapāṇayaḥ //

XXXIII
(29) prādāt prāsādasadmāni nijahr̥tpadmataḥ prati
(30) sa sthityai sthāpitasure kr̥tyemāny aparāṇy api //

XXXIV
(31) atredam anukarttavyaṁ satān tena manasvinā 
(32) rājño vijñāpitasyeti śāsanaṁ suramandire //

XXXV
(33) vasūni khānidevāni naiva hāryyāṇi sādhubhiḥ
(34) asādhavaś ca nigrāhyā bhūpais tāni jihīṣavaḥ //

XXXVI
(35) tarur eko pi rūḍho sminn ucchedyaś chāyayānvitaḥ
(36) kiṁ punar gr̥hadār̥ūṇi sukhadāni sukhārthinām //

XXXVII
(37) śīlagopāyanaparāḥ parārthasthiravuddhayaḥ
(38) vāstavyās tadr̥śāś śāntā bhikṣavo smin samādhinā //

XXXVIII
(39) mahatyāṁ vidhikhātāyāṁ parikhāyāṁ śubhāmbhasi
(40) viprād r̥te vedavidas snātavyan nātra kaiś ca na //

XXXIX
(41) tatāke smin ṭaṭaruhai tarubhiś śītalāmbhasi
(42) gajānāṁ majjanaṁ mābhūt syāc ced vāryyan dayālubhiḥ //


(43) iti nr̥pativacāṁsi tena mūrddhni 
 praṇihitāno hitāni sajjanānām

(44) lalitaviracitākṣarair ihaibhiḥ 
 pravilikhitāny avilaṅghyatāṁ bhajantām //

(45) ta duk śloka neḥ vāp rāmabhāgavata //