K. 323/811 śaka (Lolei, province de Siem Reap)

Estampage EFEO n. 998, n. 1258

In situ
% KC: The stela is probably now in DCA.

Bergaigne, A. Inscriptions Sanscrites du Cambodge, no LV, p. 391.
% KC: Also checked with K. Bhattacharya, 2009, p. 94-122; no new reading is found.


Face A

XCIII. [metre: anuṣṭubh] 
amvujendrapratāpena kambujendreṇa nirmmitam 
amvujākṣeṇa tenedaṁ kambujākṣaram ākhyayā 


Face B

(1) namaś śrīndravarmmeśvarāya



I. [metre: vasantatilakā]
(1,I)prāk kevalo pi bhagavān rataye tridhā yo bhinnaś caturmmukhacaturbhujaśambhumūrttiḥ 
prārambha eva bhuvanasya punar yyugānte kaivalyam eti ca śivāya namo stu tasmai // 

II. [metre: vasantatilakā]
(2,II) vande ravindaripumaṇditakeśavr̥ṇdaṁ bhaktyāravindadr̥śam apy aravindayonim 
namrāmarendraditijendraśikhandabandhamaṇdāraṣaṇdamakaraṇdasugandhitāṅghrim // 

III. [metre: vasantatilakā]
āsīd aninditapureśvaravaṅśajāta(3)ś śrīpuṣkarākṣa iti śambhupurāptarājyaḥ 
(III) rājño mahendragirimūrddhakr̥tāspadasya mātuḥ sthiras samiti mātulamātulo yaḥ // 

IV. [metre: upajāti]
tadvaṅśajo vyādhapurādhirājasantānasaṁpāditamātr̥vaṅśaḥ 
rāje(4)ndravarmmeti guṇaikarāśir avāpa yaś śambhupure pi rājyam // 

V. [metre: vasantatilakā]
tasyākalaṅkatuhināṅśuviśuddhakīrtteḥ (IV)putro babhūva nr̥patir nr̥patīndradevyām 
yo dr̥ptaśatrubhujagendrabhujaṅgaśatrur yyodhāgranīr yyudhi(5) mahīpativarmmanāmā // 

VI. [metre: upajāti]
atha dvijo gastya iti pratīto yo vedavedāṅgavid āryyadeśe 
labdhodayo yā mahiṣīddhavaṅśā yaśomatīti prathitā yaśo(V)bhiḥ // 

VII. [metre: upendravajrā]
sutas tayor yyo yudhi durmmadaś śrīnare(6)ndravarmmeti narendravaryyaḥ 
mahīpates tasya suteva lakshmīr nnarendralakshmīr iti yā babhūva // 

VIII. [metre: vasantatilakā] 
tasyām aridviradarājamr̥gādhipena janyeṣu rājapativarmmanarādhipena 

(VI)rājendradevy amaragarbhanibhodapādi yā di(7)ṅmukhāvalivikīrṇṇaviśuddhakīrttiḥ // 

IX. [metre: vasantatilakā]
tasyām ajījanad anekanarendrasiṅhavaṅśodayāya sa mahīpativarmmadevaḥ 
devīm anuttamavapuśśriyam indradevīṁ dugdhābdhidhauta(VII)yaśasan tapatīm ivārkkaḥ // 

X. [metre: upajāti]
athābhavat tasya mahendraśailakr̥tasthiteśśrījayavarmmanāmnaḥ 
narendravr̥ṇdārakavanditāṅghres sūryyadyotis sūnur anūnavīryyaḥ // 

XI. [metre: upajāti]
mahīpatiś śrījayavarddhano yo garbheśva(VIII)raś śrījayavarddhanākhyaḥ 
rājyasthitaś śrījayavarmmanāmā (9)mahāmahīpālaśirodhr̥tāṅghriḥ // 

XII. [metre: upajāti]
tasyādhirājo jananījananyā jaghanyajo jayyaparākramo yaḥ 
rudraikacitto raṇaraudrakarmmā śrīrudravarmmeti viśu(IX)ddhadharmmā // 

XIII. [metre: upajāti]
tadbhāgineyo guṇaratnasindhu(10)r vvasundharādohavidagdhabuddhiḥ 
pr̥thūpamo yaḥ pr̥thivīndravandyaḥ pr̥thvīpatiś śrīpr̥thivīndravarmmā // 

XIV. [metre: indravajrā]
rājanyavaṅśāmbaracandralekhā śrīrudravarmmāvanipālakanyā 
rājñī(X) satī śrīnr̥patīndravarmmaputryās sutā yā surasunda(11)rīva // 

XV. [metre: upajāti]
tayoḥ kumāro rikarīndrasiṅho nr̥siṅhavandyo narasiṅhadr̥ptaḥ 
gāṁ diṅmukhapreṅkhadakhaṇdakīrttir yyaś śrīndravarmmā sakalāṁ babhāra // 

XVI. [metre: upajāti]
śilāmaye veśmani(XI)liṅgam aiśaṁ śrīndreśvarābhikhyam atiṣṭhipad yaḥ 
(12)īśasya devyāś ca samaṁ ṣad arccaś cakhāna ca śrīndrataṭākam agryam // 

XVII. [metre: mandākrāntā]
tenaitasyām avanipatinā śrīndradevyāṁ mahiṣyāṁ niśśeṣaśāvitatayaśasā tejasām ekarāśiḥ 
bhūbhr̥tputryām iva pura(XII)bhidotpādi(13)taḥ kārttikeyaś śaktiṁ bibhrad ripukulabhidaṁ śrīyaśovarmmadevaḥ // 

XVIII. [metre: anuṣṭubh] 
gambhīrāhlādivapuṣo yato jagati dussahaḥ 
prasasāra pratāpāgnir agnir ekārṇṇavād iva // 

XIX. [metre: anuṣṭubh] 
yena baddhoddhatā kīrttir acchinnaguṇavistaraiḥ 
(14)jīrṇṇa(XIII)brahmāṇdakhaṇdasya punaḥkhaṇdabhayād iva // 

XX. [metre: anuṣṭubh]
dvitīyo yasya gāmbhīryye sindhur asti vale nilaḥ 
dhairyye merur harir vvīryye rūpe dagdho na tu smaraḥ // 

XXI. [metre: anuṣṭubh] 
yatra vīryyāhr̥tā lagnā śrīs tyaktvā nr̥pamaṇdalam 
(15)diṅnāgamadagandhāndhā nā(XIV)limālābjam īkṣate // 

XXII. [metre: anuṣṭubh]
rājyalakṣmīm avāpyaiva lakṣmīpatiparākramaḥ 
yo dharām amarākīrṇṇāñ cakārevāmarāvatīm // 

XXIII. [metre: anuṣṭubh] 
pratāpatapte bhuvane yasya sphurad ivoṣmaṇā 
(16)bhūdigadridrumadraṅgasamudrān drāg drutaṁ yaśaḥ // 

XXIV. [metre: anuṣṭubh]
(XV)nārāyaṇaḥ kila purā strīkr̥to mr̥tatr̥ṣṇayā 
sa yadrūpāmr̥taṁ vīkṣya na jātu nu pumān bhavet // 

XXV. [metre: anuṣṭubh]
pūrṇṇo py adhr̥ṣyasattvo pi gambhīro pi mahān api 
(17)yasya yāne jughūrṇṇārir mmārutasyeva sāgaraḥ // 

XXVI. [metre: anuṣṭubh] 
(XVI)śaminā yena guptāpi kr̥tye śaktiḥ prakāśitā 
tāpasābhena hariṇā nakhālīva guhaukasā // 

XXVII. [metre: anuṣṭubh]
babhañja ratnaracitaṁ bhūbhr̥tpatiśiro raṇe 
(18)rataye yo jayaśrībhiḥ krīdādriṅ kalpayann iva // 

XXVIII. [metre: anuṣṭubh] 
(XVII)ghr̥ṣṭau dviṣā śikhāratnair āpīlamadhudhārayā 
kṣālitau raṇaraktārdrau yasya pādau sasaṁbhramam // 

XXIX. [metre: anuṣṭubh] 
na cacāla calāpi śrīs tiṣṭhantī yasya vakṣasi 
(19)vaktre sarasvatīvaktrād vinayaśravaṇād iva // 

XXX. [metre: anuṣṭubh] 
(XVIII)adakṣiṇo pi vakro pi vidhir yyasyānvamanyata 
sarvvātmanāpadānāni tejonayabhayād iva // 

XXXI. [metre: anuṣṭubh] 
śaṅke samadhikaṁ yasya gāmbhīryyaṁ sāgarād api 
(20)tathā hi tadbhiyārātir abhyagāhata sāgaram // 

XXXII. [metre: anuṣṭubh] 
(XIX)rāṣṭre kṣetre pratāpāgnidaghadr̥ptāridohade 
uptaṁ śraddhāmbubhir yyena dharmmavījaṁ vyavarddhata // 

XXXIII. [metre: anuṣṭubh] 
yenopameyatāṁ manye kāmaḥ kānto pi nārhati 
(21)sa hi cet sārvvasarvvāṅgo na pataṅgāyito nate // 

XXXIV. 
(XX)homayogādinirato vedasaktaḥ prajāpatiḥ 
vidhātrā sadr̥śo yo pi parair acalito bhavat // 

XXXV. [metre: anuṣṭubh] 
yudhi khadgasahāyo yas saman dvayam adarśayat 
(22)uddr̥ptavidvishāṁ khaṇda- ma khaṇdañcanijaṁyaśaḥ // 

XXXVI. 
(XXI)prajānuśāsano dharmmair yyogīśvaraparāyaṇam 
rājanyavandyacaraṇo yo bhūn manur ivāparaḥ // 

XXXVII. [metre: anuṣṭubh] 
abhraṅkaṣaṁ sudhādhautam ariveśmendumaṇdalam 
(23)śatir yyasyākarod bhūyo mr̥gāṅkaṁ vāṣpadurddinam //
 
XXXVIII. [metre: anuṣṭubh] 
(XXII)anena coditā bhūpā vyajahan mām itīva yam 
vīram ālambya vr̥ddho pi rājadharmmo vadhīt kalim // 

XXXIX. [metre: anuṣṭubh] 
yo vipatsva pi sadvr̥ttiṁ nandinīṁ sarvvakāmadām 
(24)prajāsaṁpatkarīn dhenuṁ dilīpa iva nājahāt //
 
XL. [metre: anuṣṭubh]
(XXIII)yasyāsaṅkhyamakhoddhatadhūmajālais taraṅgibhiḥ 
śatakratupadākrāntimānas saupānavān iva //
 
XLI. [metre: anuṣṭubh]
yaḥ prajānān na niragān muhūrttam api mānasāt 
(25)kalau kāpathasaktāni manāṁsi vinayann iva //
 
XLII. [metre: anuṣṭubh]
(XXIV)karatyāgena yasyārtho varddhito diggajasya hi 
utsāraṇāmvujāmodo made lagnālivarddhanaḥ //
 
XLIII. [metre: anuṣṭubh]
jaganmaṇdalacetāṁsi yo jagrāha vapurguṇaiḥ 
(26)nirjjitasya manojasya saṅśrayāmarṣaṇād iva //
 
XLIV. [metre: anuṣṭubh] 
(XXV)vihāya pratyupakr̥tiñ jagaty upacakāra yaḥ 
ekadāpi kadā sūryyaḥ pratibobhepsur amvujāt //
 
XLV. [metre: anuṣṭubh]
arthiprārthitasarvvārthavyatiriktārthadānataḥ 
(27)divyaḥ kalpadrumo yena bhūmibhūto pi darśitaḥ //
 
XLVI. [metre: anuṣṭubh] 
(XXVI)caturāśramamaryyādāṁ śāsitā kalpayann api 
āśramāṇāṁ praśastānāṁ śatan dikṣu cakāra yaḥ //
 
XLVII. [metre: anuṣṭubh] 
dattavān ekadā rāmaḥ kaśyapāya mahīm iti 
(28)jigīṣayeva yo nityaṁ hemādrim adiśad dvije // 

XLVIII. [metre: anuṣṭubh] 
(XXVII)medhādhīratāślāghā bhadratā karuṇārdratā 
anyadaurbhāgyabhītyeva kāntās tā yam upāsata //
 
XLIX. [metre: anuṣṭubh] 
suśrutoditayā vācā samudācārasārayā 
(29)eko vaidyaḥ paratrāpi prajāvyādhiṅ jahāra yaḥ //
 
L. [metre: anuṣṭubh] 
(XXVIII) suvarṇṇaṁ svacchamarcciṣmat snigdhaṁ gurusamaṁ nahat 
vasudhām api gāṁ bhūyo rājaratnaṁ babhāra yaḥ //
 
LI. [metre: anuṣṭubh]
yas sarvvaśāstraśastreṣu śilpabhāṣālipiṣvapi 
(30)nr̥ttagītādivijñāneṣv ādikartteva paṇditaḥ //
 
LII. [metre: anuṣṭubh] 
(XXIX)savyāpasavyadormmuktair yyo jahāra jayaśriyaḥ 
vāṇais arvvāṅgamuktais tu kāmavāṇair vvarāṅganāḥ //
 
LIII. [metre: anuṣṭubh] 
kharaḥ khadgaikapātena yasyācchedi tridhā mahān 
(31)lohadaṇdo rimānas tu dūrataś śatadhā svayam //
 
LIV. [metre: anuṣṭubh] 
(XXX)atrātipūrṇṇaṁ svayaśo nayann iva rasātalam 
yaś cakhānorugambhīraṁ taṭākaṁ śrīyaśodharam //
 
LV. [metre: anuṣṭubh]
yaś cakrayantrarandhreṇa lakṣaṁ viddhya nv iyat sthitam 
(32)nārjjunaḥ kevalaṁ kīrttyā bhīmo bhūd api raṅhasā //
 
LVI. [metre: anuṣṭubh] 
(XXXI)cīnasandhipayodhibhyāṁ mitorvvī yena pālitā 
guṇāvalīva kīrttis tu vidyeva śrīr ivāmitā // 

LVII. [metre: anuṣṭubh] 
tattvoktir abhavat sarvva stavo yasya guṇāhr̥taḥ 
(33)yad yat spr̥śati merau hi sauvarṇṇan tat tadikṣitam // 

LVIII. [metre: anuṣṭubh] 
(XXXII)śrīyaśodharmmaṇā tena śrīyaśodharmmaśobhinā 
rājendunenduvaktreṇa candrenduvasubhūbhujā // 

LIX. [metre: anuṣṭubh] 
imās svaśilparacitā gurūṇāṁ punyavr̥ddhaye 
(34)catasraś śivaśarvvāṇīpratimā sthāpitās samam // 

LX. [metre: anuṣṭubh] 
(XXXIII)vicitraratnaracitaṁ bhūṣaṇaṅ kanakāmbaram 
karaṅkāladhautāmbhobhājanāni pratigrahāḥ // 

LXI. [metre: anuṣṭubh] 
śivikāvyajanacchattramāyūrāmatrarāśayaḥ 
(35)vahūni haimaraupyāṇi pūjopakaraṇāni ca // 

LXII. [metre: anuṣṭubh]
(XXXIV)idañ ca svakr̥tan tārataṭākaṁ hlādikāntibhiḥ 
catuṣkoṇīkr̥tan tvaṣṭrā vidhuvimbam ivāmr̥gam // 

LXIII. [metre: anuṣṭubh] 
nr̥ttagītādicaturāś ślāghyā naravarāṅganāḥ 
(36)samagrakaradagrāmagodharārāmamaṇdalam // 

LXIV. [metre: anuṣṭubh]
(XXXV)idan tena ca tat sarvvaṁ sārvvaṁ saṅsthāpanādine 
dattaṁ rājādhirājena jagajjvalitatejasā // 

LXV. [metre: anuṣṭubh] 
śrīndravarmmeśvarādīnāṁ devānāṁ sarvvakiṅkarāḥ 
(37)viśvambharādhirājena na niyojyās svakarmmaṇi // 

LXVI. [metre: anuṣṭubh] 
(XXXVI) āgamaḥ paracakrasya rāṣṭre yadi bhavet tadā 
niyojyās tadvināśāya nānyadā tu kadā ca na // 

LXVII. [metre: vasantatilakā] 
atrāṅgane nr̥patir eva nr̥pātmajo pi bhū(38)ṣāvibhūṣitatanuḥ khalu vītadoṣam 
dvāreṇa tena mahatāpi viśed abhūṣā(XXXVII)ś śiṣṭās tu viprayatimantrivalādhipāś ca // 

LXVIII. [metre: anuṣṭubh]
brāhmaṇādis sasāmānyajano noddhataveṣakaḥ 
karṇṇa(39)bhūṣāṁ vinā tanvīṁ na haimaṁ bhūṣaṇaṁ bhajet // 

LXIX. [metre: anuṣṭubh] 
nandyāvarttaṁ vinā puṣpan na mālādivibhūṣitaḥ 
na khādet kramukaṁ muktvā nr̥ttāgā(XXXXVIII)rādivāhyataḥ // 

LXX. [metre: anuṣṭubh] 
na nīlacitravasano na kuryyāt kalahan tathā 
(40)na bhogābhyantaragato na ca śastradharo bhavet // 

LXXI. [metre: anuṣṭubh] 
na kañcid avamanyeta na gr̥hṇīyāc ca mānuṣān 
evamādīny akāryyāṇi kuryyān nātra śivāṅgane // 

LXXII. [metre: anuṣṭubh] 
(XXXIX) udak caturmmukhadvārād āśramāntād vrajan naraḥ 
(41)parā nācchāditaś chattrair yyānād avatared api // 

LXXIII. 
yas sādhuḥ pūjanaprārthī puruṣaḥ strījano pi vā 
yathāvibhavapūjābhiḥ praviśet so pi bhaktitaḥ // 

LXXIV. [metre: anuṣṭubh] 
śiṣṭā draviṇahīnās tu (XL)śraddhābhaktimahādhanaḥ 
(42)puṣpeṇāpi viśeyus te bhaktir hi paramā śive // 

LXXV. [metre: anuṣṭubh] 
chinnāṅgās tv aṅkitaṅgā ye kr̥taghnāḥ kubjavāmanāḥ 
mahāpātakino ye ca hīnadeśās tathā pare // 

LXXVI. [metre: anuṣṭubh] 
ye kuṣthādimahāvyādhipīditāṅgā vigarhitāḥ 
(43,XLI) kadācid api te sarvve na viśeyuś śivāṅganam // 

LXXVII. 
māheśvarā jitātmānaḥ kulaśīlādiśodhitāḥ 
te devaparicaryyārhā bhaveyuś śāntamānasāḥ // 

LXXVIII. [metre: anuṣṭubh] 
ye śāsanam idan darppāl lāṅghayeyur yya(44)di dvijāḥ 
vadhadaṇdādyanarhatvā(XLII)n nirvvāsyās ta ito ṅganāt // 

LXXIX. [metre: anuṣṭubh] 
rājaputrās tu dāpyās te hemaviṅśatpalair mmitam 
tadarddhavinayaḥ kāryyo nr̥patijñātimantriṇāṁ // 

LXXX. [metre: anuṣṭubh]
tadarddhakan tu dāpyās te hemadaṇdāta(45)patriṇaḥ 
tasyāpy arddhan tu mukhyānāṁ śreṣthināṁ vinayo mataḥ // 

LXXXI. [metre: anuṣṭubh] 
(XLIII)dāpyās tadarddhavinayaṁ śaivavaiṣṇavakādayaḥ 
tasyāpy arddhan tu vinayas sāmānyeṣu samīritaḥ // 

LXXXII. [metre: anuṣṭubh] 
dhanan dātum a(46)śaktās syus sāmānyā yadi mānuṣāḥ 
pr̥ṣthe vetreṇa tān hanyāc chatam ity anuśāsanam // 

LXXXIII. [metre: anuṣṭubh] 
pūjā pūjopakaraṇaṁ kālaś śau(XLIV)caṁ prakalpitam 
etac cānyac ca sarvveṣu kṣīye(47)taikatamad yadi // 

LXXXIV. [metre: anuṣṭubh] 
kulapatyādayo dhyakṣā dāpyā doṣānvitais saha 
hemaviṅśatpalādyekapalāntakam anukramāt // 

LXXXV. [metre: anuṣṭubh] 
kulapatyādyasaṁpr̥kte doṣe doṣakr̥d eva tu 
(XLV)ya(48)thārhan draviṇan dāpyo daṇdyo vā deśakālataḥ // 

LXXXVI. [metre: anuṣṭubh] 
pūjākālavyatikrānto bhaved yadi purohitaḥ 
rūpyaṁ viṅśatpalan dāpyaḥ palāni daśa yājakaḥ // 

LXXXVII. [metre: anuṣṭubh] 
svakāryyaṁ yady upekṣeta dvā(49)rādhyakṣo tha lekhakaḥ 
rūpyaṁ pañca(XLVI)palan dāpyas tripalan tūpakalpakaḥ // 

LXXXVIII. [metre: anuṣṭubh] 
kārī mahānasādhyakṣa āgamādhyakṣakas tathā 
rūpyan te tripalan dāpyā aṅganādhipatis tathā // 

LXXXIX. [metre: anuṣṭubh] 
suvarṇṇa(50)rajatālābhe dravyāṇy anyāni dāpayet 
ity eṣā tāpasādhīnā (XLVII)maryyādā sthāpitā bhavet // 

XC. [metre: anuṣṭubh] 
yācate śrīyaśovarmmā bhāvikambupatīśvarān 
imaṁ rakṣata bhadraṁ vo (51)dharmmaṁ dharmmadhanā iti 

XCI. [metre: anuṣṭubh] 
eṣa bhāro hi bhūpānāṁ kalpitaḥ parameṣthinā 
pālanaṁ pālanīyānān daṇdyānān da(XLVIII)ṇdanañ ca yat 

XCII. [metre: anuṣṭubh] 
eṣāṁ vasuharā rājñā daṇdyās te yāntu durggatim 
(52)pānti ye pātu tān bhūpas te pi yāntu paraṁ padam 


