K. 81/vie śaka (Phnom Han Chey, Kampong Cham province, Kampong Siem district)

Estampage EFEO n. 731

ISC, p. 8

Texte : saisi par ?? ; vérifié par Dominic Goodall sur place contre la pierre le 14 juillet 2013 pour le piédroit Nord et en partie contre la pierre et en partie contre l'estampage de l'EFEO (731) pour le piédroit Sud.
Une partie du coin gauche au sommet du piédroit Sud a été perdu depuis la prise de l'estampage n. 731, 
peut-être au moment de la chute ou de l'enlèvement (?) du linteau, qui se trouvait
apparement par terre à côté du bâtiment au début des années 1990, mais qui a récemment été repéré chez un particulier au Canada (information de BP, qui a signalé ce fait aux autorités nationales et internationales).
Il manque en conséquence la première lettre (sva) de la première ligne de la face Sud et la première lettre (sthā) de la deuxième.

Piédroit Nord

I. [Metre: anuṣṭubh]
(N1) jitam induvataṅsena mūrddhnā gaṅgāṁ babhāra yaḥ 
Umābhrūbhaṅgajihmormmimālāmālum ivāmalām 

II. [Metre: anuṣṭubh]
(N2) rājā śribhavavarmmeti patir āsīn mahībhr̥tāṁ 
Apradhr̥ṣyamahāsatvaḥ tuṅgo merur ivāparaḥ $spiral

III. [Metre: anuṣṭubh]
(N3) somānvaye prasūtasya somasyeva payonidhau 
kenāpi yasya tejas tu jājvalīti sadāhave $spiral 

IV. [Metre: anuṣṭubh]
(N4) Antassamutthā durgrāhyā mūrtyabhāvād atīndriyāḥ 
yadā ṣad arayo yena jitā vāhyeṣu kā kathā || 

V. [Metre: anuṣṭubh]
(N5) nityadānapayassiktakarān eva mataṅgajāgān 
ātmānukārād iva yaḥ samarāya samagrahīt || 

VI. [Metre: anuṣṭubh] 
(N6) śaratkālābhiyātasya parānāvr̥tatejasaḥ $spiral 
dviṣām asahyo yasyaiva pratāpo na raver api ||

VII. [Metre: anuṣṭubh]
(N7) yasya sainyarajo dhūtam ujjhitālaṅkr̥tiṣv api 
ripustrīgaṇḍadeśeṣu $spiral cūrṇṇabhāvam upāgatam ||

VIII. [Metre: anuṣṭubh]
(N8) ripor iva manaś śuṣkaṁ nagarīparikhājalam 
yasya yodhaiẖ karāpitam āsannai ravinā saha ||

IX. [Metre: anuṣṭubh]
(N9) parītāyām api puri jvalatā yasya tejasā 
punarukta Ivāropaḥ prākāre jātavedasaḥ 

X. [Metre: anuṣṭubh]
(N10) jitvā parvvatabhūpālān tanoti sakalā bhuvaḥ 
vandibhis saguṇānīgair yyaśobhir iva yo diśaḥ 

XI. [Metre: anuṣṭubh]
(N11) yeneyad aidavaṅśyānāṁ maryyādālaṅghanaṁ kr̥tam 
yad eṣām avadhir bhūmer atikrāntaḫ parākramaiḥ
%% Très difficile de croire à la transcription de la 4e et de la 5e syllabe de la ligne 11 ! Voir note de Barth.

XII. [Metre: anuṣṭubh]
(N12) śaktyāpi pūrvvaṁ vijitā bhūmir amvudhimekhalā 
prabhutve kṣamayā yena saiva paścād ajīyata $spiral

XIII. [Metre: anuṣṭubh]
(N13) yasyākr̥ṣṭāḫ prabhāvena pare yudhy ajitā Api 
rājaśriyam upādāya namante caraṇāmvuje 

XIV. [Metre: anuṣṭubh]
(N14) pareṇākrāntā pūrvveyam akhileti vicintayā $spiral 
Ajitvāmbhodhiparyyantām avanim yo na śāmyati 

XV. [Metre: anuṣṭubh]
(N15) Avāpya ṣodaśa kalāś śaśāṅko yāti pūrṇṇatām 
asaṁkhyā Api yo labdhvā na paryyāptaẖ kadācana

XVI. [Metre: anuṣṭubh]
(N16) nāsti sarvvaguṇaẖ kaścid iti vākyaṁ mahādhiyām 
yenāsiddhīkr̥tam idaṁ svenāpi vacasā vinā

XVII. [Metre: anuṣṭubh]
(N17) tasya rājādhirājasya navendur iva yas sutaḥ $spiral 
gāṇakāntyādibhir yyogād unnetrayati yaḫ prajāḥ 

XVIII. [Metre: anuṣṭubh]
(N18) rāgan dadhati bhūpānāñ cūdāratnamarīcayaḥ $spiral 
yasya pādanakheṣv evam anāgasi na cetasi 

XIX. [Metre: anuṣṭubh]
(N19) śaivaṁ padaṅ gate rājñi dr̥ṣṭvā yam uditaṁ prajāḥ 
muñcanti yugapad vāṣpe śokānandasamudbhave $spiral

XX. [Metre: anuṣṭubh]
(N20) tamovighātavikṣobham avāpad udayaṁ raviḥ 
yas tu śāntam anāvādham alabdha kṣitimaṇḍalam 
% Barth met : udaya(ṁ).  DG lit : vikṣobaḥ mavāpad udayaṁ

XXI. [Metre: anuṣṭubh]
(N21) nave vayasi vr̥ttasya yasya rājyabharodyataḥ 
citrīyate kumārasya sainānyaṁ marutām iva $spiral 

XXII. [Metre: anuṣṭubh]
(N22) Upadhāśuddhimān bhr̥tya $spiral s tayor avanipālayoḥ 
visrambhadānasanmānaiḥ yogyo yaḫ paryyatr̥pyata 

XXIII. [Metre: anuṣṭubh]
(N23) Antaścitrāmalacchatram ūrddhvakāñcanavudvudam 
yānaṁ suvarṇṇaracitaṁ hastyaśvaparivarhaṇam

XXIV. [Metre: anuṣṭubh]
(N24) haimau karaṅkakalaśāv ityādiśriyam uttamām 
yo labdhavān prasādena svāminor ubhayor api

XXV. [Metre: anuṣṭubh]
(N25) na kiñcit svāmyasaṁbhuktam āptaṁ yena kadācana 
bhojanavasanaṁ vāpi yānāny ābharaṇāni vā 

XXVI. [Metre: anuṣṭubh]
(N26) prāṇair asāralaghubhir bhartr̥piṇḍavivarddhitaiḥ 
svāminorthe gurustheyaẖ kretum aihata yo yaśaḥ 

XXVII. [Metre: anuṣṭubh]
(N27) lakṣmyā gāḍhopagūḍhopi pūrvvābhyāsabhalena yaḥ 
munīnāṁ caritan dhatte kṣamāsamaparāyanaḥ

XXVIII. [Metre: anuṣṭubh]
(N28) suprakāśitaśauryyasya saṁgrāmatyāgayor api 
bhīrutvaṁ yasya vikhyatam akīrtter vr̥jinād api $spiral

XXIX. [Metre: anuṣṭubh]
(N29) priṇayann apy udāsinān upakurvvan dviṣām api 
pakṣadvayaṁ yo mitratvam anayad guṇasaṁpadā

XXX. [Metre: anuṣṭubh]
(N30) kalinā valinā dharmmo bhagnaikacaraṇopi yam 
mahāstambham ivālamvya catuṣpād iva susthitaḥ 

XXXI. [Metre: anuṣṭubh]
(N31) Aśāśvatīty anādr̥tya tanuśriyam ivātmanaḥ 
yaśaḫ puṇyamayīm eva yas sthirāṁ bahv amanyata

XXXII. [Metre: anuṣṭubh]
(N32) Idam ugrapurādhīśas subhaktyā liṅgam aiśvaram 
pratiṣṭhāpitavān atra śrībhadreśvarasaṁjñakam

XXXIII. [Metre: anuṣṭubh]
(N33) dāsagokṣetrahemādi devadravyam aśeṣataḥ 
pramāṇam iha te santu yatayo devayājakāḥ 

XXXIV. [Metre: anuṣṭubh]
(N34) vāndhavā yajamānasya putrās saṁvandhinopi ca 
devasvan nopabhuñjīran na pramāṇībhavanti ca

XXXV. [Metre: anuṣṭubh]
(N35) yad dattam asmai devāya yajamānena bhaktitaḥ 
ye narā hartum icchanti te yāntu nirayañ ciram


Piédroit Sud


XXXVI. [Metre: anuṣṭubh]
(S1) svabhāvaniṣkalenāpi jitam indukalābhr̥tā 
Ekenāpi jagat kr̥tsnaṁ vībhutvenādhitiṣṭhatā ||

XXXVII. [Metre: anuṣṭubh]
(S2) sthānātiśayalobhena mukhe lasati bhāratī 
Asatkr̥tyoṣitā yasya mahatīm urasi śriyaṁ

XXXVIII. [Metre: anuṣṭubh]
(S3) somānvayanabhassomo yaẖ kalākāntisaṁpadā 
ripunārīmukhābjeṣu kr̥tavāṣpapariplavaḥ

XXXIX. [Metre: anuṣṭubh]
(S4) Atiṣeṇayato yasya pratāpaś śaradāgame 
raver apy adhikas sahyo na hi sāvaraṇair api

XL. [Metre: anuṣṭubh]
(S5) jetu parvvatabhūpālān ā mahīdharamastakāt 
setuḫ prāvr̥ṣi yasyāsīd dhāstineṣv api vāriṣu

XLI. [Metre: anuṣṭubh]
(S6) bhaṭair āveṣṭita(ṁ) yasya ripūṇāṁ parikhājjalaṁ 
Aśuṣyat saha cetobhir vvandhusnehāplutair api

XLII. [Metre: anuṣṭubh]
(S7) yaṁ samīkṣyātisaundaryyacetonayanahāriṇaṁ 
samaśerata kāminyaḫ puṣpaketor anaṅgatāṁ

XLIII. [Metre: anuṣṭubh]
(S8) raṇe kvacid arātīnāṁ paśyatāṁ yañ caturbhujaṁ 
Akāṇḍepy agamad bhaṅga(ṁ) sahacakro manorathaḥ

XLIV. [Metre: anuṣṭubh]
(S9) bhrāntā vidurato yasya kīrttir āśāmukheṣv api 
Itastatastyais sujanair avadāteti varṇyate

XLV. [Metre: anuṣṭubh]
(S10) na kevalam imāṁ bhumim aśeṣañ jetum icchati 
sarvvasādhanasa(ṁ)patyā yo dyām api davīyasīṁ

XLVI. [Metre: anuṣṭubh]
(S11) na guṇānām aśeṣāṇāṁ kaścid ekas samāśrayaḥ 
Iti r(ū)ḍhaḫ pravādoyaṁ guṇinā yena lupyate
% Barth lit ruḍhaf, mais propose dans une note de lire rūḍhaf

XLVII. [Metre: anuṣṭubh]
(S12) mahārājādhirājasya tasya śrībhavavarmmaṇaḥ 
bhr̥tyas sarvvopadhāśuddher antaraṅgatvam āsthitaḥ
