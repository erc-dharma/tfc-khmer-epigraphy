K. 417/892 śaka (Prasat Chi kreng, province de Siem Reap)

Estampage EFEO n. 168

Hanoi 

BEFEO, t. XV(2), p.19; and IC II, p. 48.

I.
(1) lokeśvaro jayati yasya varāṅghridhūlir
āvīcikan dhagadhag ity ativr̥ddhavahnim 
(2) nīrīcakāra narakavyasanāpahāre
tasmin madīyanatir astu sahasravāram // 

II.
(3) - āsīd aninditāṅśo
yaś śrīsamarendravikhyātaḥ
tasyometi tu naptā
śaradindur ivānvayavyomni // 

III.
(4) = raṇādbhutasaṅgramasutā sarvvakalādbhutā
śambhor ggaurīva mahiṣī śrīmahīdharavarmmaṇaḥ // 

IV.
(5) [a]lañcakāra lokeśam alaṅkāraraviprabhaiḥ
ratnarairūpyaracitair ddvinnavāṣṭaśakena yā // 

V.
(6) tadagrajaś ca saudaryyo hr̥dyācāryyābhidhānadhr̥k
arddhaprāsādabhūṣe yaḥ pratyak lokeśvare diśat // 

VI.
(7) puṇyenānena ratnadyutinikaralasatsvarṇṇapadmopari syāṁ
gandhair unmāditālir naranayanamanohāris undaryyajātaḥ 
(8) jātaś cet kṣudrajantāv akuśalamalino lokanāthāntike smin
bhūyobhūyā samunmūlitamadajaḍatāmatsarāhaṅkr̥tis syāṁ // 

VII.
(9) [rā]jabhayādyaṣṭabhayaṁ
bhayam api ghorāvīcikādiṣu vā
duḥkhāny adhamāni ca me
bhave bhave nena mā bhūvan // 

VIII. 
(10) nyāyena labdham avalokiṭabhūṣanaṁ me
sabhrātr̥kena racitan dr̥ḍhabhaktidhautam 
ye ratnarairajatalubdhatayā (11) haranti
ghore patantu narake saha vandhubhis te // 

IX.
rakṣanti vandhusuhr̥danyajanā madīyaṁ
ye punyam eta(12)d iha devapuraṁ prayāntu 
jātiṁ prati prahasitānanamaṇḍitās te
vāgbhir jjagatsu vapuṣā subhagā (13) bhavantu // 
