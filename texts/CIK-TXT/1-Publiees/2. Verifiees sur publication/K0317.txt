K. 317/801 śaka (preah Kô, province de Siem Reap)

Estampage EFEO n. 576, n. 1268

1st line, Nord tower, on Piédroit, Face Lintel
In situ
Bergaigne, A. Inscriptions Sanscrites du Cambodge, no XXXVI, p. 297.

(1) śrī siddhi svasti jaya

I. 
niṣkalāya svabhāvena svecchayā dhr̥tamūrttaye 
śivāya parameśāya namo stu paramātmane

II. 
yenaikenāpy anekeṣu t(i)ṣṭhatāyugapat pr̥thak
ātmāpi kriyate nityaṁ tasmai śūlabhr̥te namaḥ // 

III. 
(2)rājñī rājaparamparoditavatī śrīrudravarmmātmajā
rājaśrīnr̥patīndravarmmatanayājātā satī yābhavat
patnī śrīpr̥thivīndravarmmanr̥pateḥ kṣatrānvayāptodgate- 
s tasyā bhūmipatis suto nr̥panato yaś śrīndravarmmāhvayaḥ // 

IV. 
(3) preṅkhatkhadganipīdanapratibhayo dīrghas suvr̥tto raṇe
sarvvāśāvanināthavādhanakaro jayyaś ca vāmetaraḥ
vāhur yyasya tathāpi supraśamanan netuṁ sadāśakyata
dvābhyām eva parāṅmukhena śaraṇaṁ prāptena jīvārthinā // 

V. 
(4) navarandhrādrirājyasthaś śrīndravarmmeti yaḥ prajāḥ
hlādayām āsa tāsāñ ca samr̥ddhim vidadhe tadā 
 
VI.
yenābhiṣikto vidhinā mahendra-
s svayambhuvāropitadevarājyaḥ
tenābhiṣekaṁ guṇavān anekaṁ
yaś śrīndravarmmāpad avāryyavīryyaḥ // 

VII.
(5) prathamaṁ labdharājyo yaḥ pratijñāṁ kr̥tavān iti
itaḥ pañcadinād ūrdhvaṁ prārapsye khananādikam //
 
VIII.
vyadhād dhāteva nirvviṇṇas sr̥ṣṭau vahumahībhujām
śrīndravarmmeti yaṁ bhūpam ekan trailokyatr̥ptaye // 

IX.
(6) candravyomavasūpalakṣitaśake māghasya yāmye dine
śukle kumbhavr̥ṣāntataulamakarālyabjājagehāgate
sūryyādau pratimās svaśilparacitā īśasya devyāś ca tā-
s tisras sthāpitavān bhave vr̥ṣagate sa śrīndravarmmā samam // 

X.
(7) tenaiva rājasiṅhena samrājā śrīndravarmmaṇā
tāni sarvvāṇi dattāni bhaktito smin maheśvare // 
