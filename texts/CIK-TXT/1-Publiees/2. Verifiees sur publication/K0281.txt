K. 281/ 9th century śaka (Thnal Baray, northeast corner, Siem Reap)

Estampage EFEO n. 350
Text is given after A. Bergaigne, ISCC, LVIII, p. 452-473. Lines are not numbered.
% KC: In his edition, Bergaigne numbers the stanzas of each of the four faces separately (e.g. Face A stanzas I, II, ..., XXVII; Face B stanzas I, II, ...). Here, I number the stanzas continuously (e.g. Face A stanzas I, II, ..., XXVII; Face B stanzas XXVIII, XXIX, ...). 
% KC: The parts of the text which are identical to those of K. 323 and K. 282 are simply copied and pasted between ** and *** respectively. They have to be verified on the estampage. 

Face A

** I. [metre: vasantatilakā]
prāk kevalo pi bhagavān rataye tridhā yo 
bhinnaś caturmmukhacaturbhujaśambhumūrttiḥ 
prārambha eva bhuvanasya punar yyugānte 
kaivalyam eti ca śivāya namo stu tasmai || 

II. [metre: vasantatilakā]
vande ravindaripumaṇditakeśavr̥ṇdaṁ 
bhaktyāravindadr̥śam apy aravindayonim 
namrāmarendraditijendraśikhandabandha-
maṇdāraṣaṇdamakaraṇdasugandhitāṅghrim || **

*** III. [metre: vasantatilakā]
saṅsarppipāṭalatalāṅśutaraṅgitāśa-
ṅ gaṅgāṅghripaṅkajayugaṁ bhuvanaṁ punātu
rudrārddhacandrapaṭukoṭinipātavega-
vedhakakṣaratkṣatajapuñjam ivādhunāpi || ***

** IV. [metre: vasantatilakā]
āsīd aninditapureśvaravaṅśajātaś 
śrīpuṣkarākṣa iti śambhupurāptarājyaḥ 
rājño mahendragirimūrddhakr̥tāspadasya 
mātuḥ sthiras samiti mātulamātulo yaḥ ||

V. [metre: upajāti]
tadvaṅśajo vyādhapurādhirāja-
santānasaṁpāditamātr̥vaṅśaḥ 
rājendravarmmeti guṇaikarāśir 
avāpa yaś śambhupure pi rājyam || 

VI. [metre: vasantatilakā]
tasyākalaṅkatuhināṅśuviśuddhakīrtteḥ 
putro babhūva nr̥patir nr̥patīndradevyām 
yo dr̥ptaśatrubhujagendrabhujaṅgaśatrur 
yyodhāgranīr yyudhi mahīpativarmmanāmā || 

VII. [metre: upajāti]
atha dvijo gastya iti pratīto 
yo vedavedāṅgavid āryyadeśe 
labdhodayo yā mahiṣīddhavaṅśā 
yaśomatīti prathitā yaśobhiḥ ||

VIII. [metre: upendravajrā]
sutas tayor yyo yudhi durmmadaś śrī-
narendravarmmeti narendravaryyaḥ 
mahīpates tasya suteva lakshmīr 
nnarendralakshmīr iti yā babhūva || 

IX. [metre: vasantatilakā] 
tasyām aridviradarājamr̥gādhipena 
janyeṣu rājapativarmmanarādhipena 
rājendradevy amaragarbhanibhodapādi 
yā diṅmukhāvalivikīrṇṇaviśuddhakīrttiḥ || 

X. [metre: vasantatilakā]
tasyām ajījanad anekanarendrasiṅha-
vaṅśodayāya sa mahīpativarmmadevaḥ 
devīm anuttamavapuśśriyam indradevīṁ 
dugdhābdhidhautayaśasan tapatīm ivārkkaḥ || 

XI. [metre: upajāti]
athābhavat tasya mahendraśaila-
kr̥tasthiteś śrījayavarmmanāmnaḥ 
narendravr̥ṇdārakavanditāṅghres 
sūryyadyotis sūnur anūnavīryyaḥ || 

XII. [metre: upajāti]
mahīpatiś śrījayavarddhano yo 
garbheśvaraś śrījayavarddhanākhyaḥ 
rājyasthitaś śrījayavarmmanāmā 
mahāmahīpālaśirodhr̥tāṅghriḥ || 

XIII. [metre: upajāti]
tasyādhirājo jananījananyā 
jaghanyajo jayyaparākramo yaḥ 
rudraikacitto raṇaraudrakarmmā 
śrīrudravarmmeti viśuddhadharmmā || 

XIV. [metre: upajāti]
tadbhāgineyo guṇaratnasindhur 
vvasundharādohavidagdhabuddhiḥ 
pr̥thūpamo yaḥ pr̥thivīndravandyaḥ 
pr̥thvīpatiś śrīpr̥thivīndravarmmā || 

XV. [metre: indravajrā]
rājanyavaṅśāmbaracandralekhā 
śrīrudravarmmāvanipālakanyā 
rājñī satī śrīnr̥patīndravarmma-
putryās sutā yā surasundarīva || 

XVI. [metre: upajāti]
tayoḥ kumāro rikarīndrasiṅho 
nr̥siṅhavandyo narasiṅhadr̥ptaḥ 
gāṁ diṅmukhapreṅkhadakhaṇdakīrttir 
yyaś śrīndravarmmā sakalāṁ babhāra || 

XVII. [metre: upajāti]
śilāmaye veśmaniliṅgam aiśaṁ 
śrīndreśvarābhikhyam atiṣṭhipad yaḥ 
īśasya devyāś ca samaṁ ṣad arccaś 
cakhāna ca śrīndrataṭākam agryam || 

XVIII. [metre: mandākrāntā]
tenaitasyām avanipatinā śrīndradevyāṁ mahiṣyāṁ 
niśśeṣaśāvitatayaśasā tejasām ekarāśiḥ 
bhūbhr̥tputryām iva purabhidotpāditaḥ kārttikeyaś 
śaktiṁ bibhrad ripukulabhidaṁ śrīyaśovarmmadevaḥ || **

XIX. [metre: anuṣṭubh, pāda a na-vipulā: ~ - - - ~ ~ ~ -, pāda c sa-vipulā: - - - - ~ ~ - ~]
vapurvvīryaikanilayo yaḥ prāṇa iva cakriṇaḥ 
kr̥tvā svāṅgaṁ hariṇāṅgam anaṅgāṅge niveśitaḥ (||)

XX. [metre: anuṣṭubh]
{2} (akṣ)yagninā nv īśas salla(bh)yo kṣīndunā smara(m)
kr̥(ṣṭ)vākṣibhānunā(k)r̥ṣyan divyāṅgam akr̥teva yam (||)

XXI. [metre: anuṣṭubh, pāda a na-vipulā: - - ~ - ~ ~ ~ -]
yenāmalāsyavibhayā jitaṁ pūrṇṇendumaṇḍalam
pr̥thivīmaṇḍala(stha)yā sa(ṅ)krāntyas(pr̥)ha(n)ād iva (||)
% (stha)yā: °sthayā est métriquement impossible. La vraie leçon est °cchāyā- AB.  

XXII. [metre: anuṣṭubh]
yas (tu)ṅgam apy anālambya (ni)jabhujajitañ jagat
{3} d āptarājyas tu śakro vāmanavikramāt (||)

XXIII. [metre: anuṣṭubh]
kām(ārtham dhar)mmavi(d)veṣ(ṭur) bh(i)yārthoddh(r̥)tihetutaḥ
(a)jahāj (j)ātu yo dharmma(ṁ) marttyadharmmam dviṣann api (||)

XXIV. [metre: anuṣṭubh]
{8} n malabhāg indur utthitaḥ 
(jayā)t t(u) yasya kīrttīndur amalas svacchatejasaḥ (||)

XXV. [metre: anuṣṭubh]
prāpyā(r)jjuno jitāṅ kr̥ṣṇā(ṁ) priyā(ṁ) bhrātr̥padoddhr̥tau
vyadh(ā)t (k)r̥ṣṇas tu yo lakṣmīṁ dīptāñ janapadoddhr̥tau (||)

XXVI. [metre: anuṣṭubh]
(a)pr(i)ya(ma)rddana abhūn (n)iśchidrān (n)issr̥to bhujāt 
(na)rasi(ṅ)ha iva stambhāt pratāpo yasya bhīṣaṇaḥ (||)

XXVII. [metre: anuṣṭubh, pāda a na-vipulā: - ~ - ~ ~ ~ ~ -]
yo sivaidyaprahitayā yaśaścandanacarccayā
{2} j jayaśriyā śiṣ(ṭ)o muktaśeṣa {2} yudhi (||)


Face B

XXVIII. [metre: anuṣṭubh, pāda a na-vipulā: ~ - ~ - ~ ~ ~ -]
śite śitaṁ paṭu khare vr̥ttaṁ yasyānukurvvataḥ
mānyam arkkamaṇer vvajran nu hāraḥ pakṣapātitā ||

XXIX. [metre: anuṣṭubh]
bhuvaḥ kṣattrakalatrāṇi pāyayan patiśonitam
bhajann apy anr̥śaṅso yo nuto nyastrīparāṅmukhaḥ ||

XXX. [metre: anuṣṭubh]
citraṁ yat tridaśān kāmān dvijān dhātā vidhūn vyadhāt
na narān amarān yatra vapuḥkāntyāmr̥tārṇṇave ||

XXXI. [metre: anuṣṭubh]
jaganmānasakośeṣu nyastaṅ guṇavasu sthiram
doṣadasyuhater yyasya tadbhāravivr̥teṣu api ||

XXXII. [metre: anuṣṭubh]
yasyājasyeva dagdhāreḥ prabuddhasyāṅghripaṅkajam
namraśeṣasahasroccaiś śiroratnāṅśubodhitam ||

XXXIII. [metre: anuṣṭubh]
nāgād gadan nudantīva śītayantīva bhānubhām
dahantīvendradr̥kpadman drutā yatkīrtticandrikā ||

XXXIV. [metre: anuṣṭubh]
naravāhanaratnāḍhyo bhūbhr̥tpatiśirodhr̥taḥ
parameśasthitiślāghyo yaḥ kailāsa ivāparaḥ ||

XXXV. [metre: anuṣṭubh, pāda c na-vipulā: ~ - ~ - ~ ~ ~ -]
guṇaratnavimānena rājñām ūrddhvacaro pi yaḥ
na śāsaneṇa patito vasuvad dharmmavittamaḥ ||

XXXVI. [metre: anuṣṭubh]
ekadorddānavr̥ṣṭyā yaḥ svasyātithim avarddhayat
yudhi savyāpasavyotthair vvāṇavarṣais tu vajriṇaḥ ||

XXXVII. [metre: anuṣṭubh, pāda a na-vipulā: - ~ - - ~ ~ ~ -, pāda c bha-vipulā: ~ - ~ - - ~ ~ -]
yo jahāt pratyupakr̥tin trātaiva plavagād api 
pratīkṣamāṇaṁ laghayan rāghavaṁ pratyupakriyām ||

XXXVIII. [metre: anuṣṭubh, pāda c na-vipulā: - - ~ - ~ ~ ~ -]
kariṣyann ekapatnīṁ yas sarvvabhogyām api śriyam
tatyāja tatpriyasakhīn dūraṁ vikr̥tiśambhalīm ||

XXXIX. [metre: anuṣṭubh, pāda a ma-vipulā: ~ - ~ - - - - ~, pāda c na-vipulā: - ~ - - ~ ~ ~ -]
nakhāṅśudaṇḍaiḥ pādo pi yasya namramahībhujām
mauliratnāṅśum avadhīd varṇṇasaṅkarakāriṇam ||

XL. [metre: anuṣṭubh, pāda a bha-vipulā: ~ - ~ - - ~ ~ -]
siṣeca dagdhvāridharāṁ yas tatkāntādr̥gamvubhiḥ
svāntarddhāmāgnidhūmaughamahāmeghasrutair iva ||

XLI. [metre: anuṣṭubh, pāda a na-vipulā: - ~ - - ~ ~ ~ -]
yo virājāpi na jahau satyaṁ yudhi yudhiṣṭhiraḥ
dvijāḍhye pi vane jātas satyan droṇabhiyātyajat ||

XLII. [metre: anuṣṭubh, pāda a na-vipulā: - ~ - - ~ ~ ~ -, pāda c na-vipulā: ~ - - - ~ ~ ~ -]
sarvvabhūpair api kr̥taṅ karmma kāmārthakāraṇam
adharmmyan nānvakr̥ta yo dharmmasya suhr̥do vaśāt ||

XLIII. [metre: anuṣṭubh, pāda a na-vipulā: - - ~ - ~ ~ ~ -, pāda c bha-vipulā: - - ~ - - ~ ~ -]
noccaiśśirastvam api yo hatasyocchedajan dviṣaḥ
sehe dyulakṣmīñ ca padaṁ bhūbhr̥nmūrddhni drutasya ca ||

XLIV. [metre: anuṣṭubh, pāda a na-vipulā: - - ~ - ~ ~ ~ -]
lokodayeṣv avikr̥teḥ pradhānāt prakr̥ter api
yato vadanty asāṅkhyan tu tattvajñā guṇavistaram ||

XLV. [metre: anuṣṭubh]
dūṣaṇādihater yyasya kīrttir vvahumukhāhr̥tā
krāntābdhir api durddharṣā rāghavasyeva maithilī ||

XLVI. [metre: anuṣṭubh, pāda a na-vipulā: - - ~ - ~ ~ ~ -]
vālaikaśaktividhr̥tau na śaktā vahnayas trayaḥ
ekaś śaktitrayaṁ vr̥ddhaṁ parārthan tu babhāra yaḥ ||

XLVII. [metre: anuṣṭubh]
vanān mahāvarāheṇa muktaikenoddhr̥tā mahī
na tu yasyāriveśmorvvī mahākroḍaśatair api ||

XLVIII. [metre: anuṣṭubh]
bhūr bhuje bhāratī vaktre lakṣmīr vvakṣasi rakṣitā
kīrttis tu gatvarī dikṣu yena roṣād ivārppitā ||

XLIX. [metre: anuṣṭubh, pāda c na-vipulā: - - ~ - ~ ~ ~ -]
martyadharmmavirakto pi yo rthatyāgī jitasmaraḥ
bhūmaṇdalena bubhuje dharmmakāmārthamaṇḍalam ||

L. [metre: anuṣṭubh, pāda]
kāmād vāṇajayāhuto yo niruddho pi tejasā
na vr̥ṣṇir iva citrāḍhyaś citralekhāṅkitākr̥tiḥ ||
% KC: Pāda a °jayāhuto seems to be metrically incorrect.

LI. [metre: anuṣṭubh, pāda a bha-vipulā: - - ~ - - ~ ~ -]
asrāśrusiktāṁ vidhavāṁ bhārggavo gām adād iti
sparddhayeva gavendrāḍhyaṁ hemāḍhyaṅ goyutan dadau ||

LII. [metre: anuṣṭubh, pāda c bha-vipulā: ~ - ~ - - ~ ~ -]
yo vāmavāhunāpy āśu jahāra madakuñjaram
hariṁ harantan dviradaṁ bhujābhyāṁ vihasann iva ||

LIII. [metre: anuṣṭubh]
adho bhūbhr̥cchiraḥ kurvvan puṣkarāvarttako yudhi
yaḥ kīrttyekārṇṇavaṅ kr̥tvā sañjahāra bhuvaś śriyam ||

LIV. [metre: anuṣṭubh]
śrutimātre nr̥pā yasya nyastāstrās tejasā jitāḥ
amarṣād iva tatkanyāḥ kāmāyudham adhārayan ||

Face C

LV. [metre: anuṣṭubh]
vayasā taruṇo yo pi satyaṁ vr̥ddho guṇena tu
dharmmasuhr̥dam ālambya rājamārggaṅ gato yataḥ ||

LVI. [metre: anuṣṭubh, pāda a na-vipulā: - - - - ~ ~ ~ -]
yo vaṅśaśrīśrutakalāvayovīryyavapurvvalaiḥ
vimado py ugrasaṅgrāmamahālābhamadojjvalaḥ ||

LVII. [metre: anuṣṭubh, pāda c ma-vipulā: ~ - ~ - - - - -]
yo dhāmnā pū(r)vvam apy āpa śr̥ṇvan navanavaṁ yaśaḥ 
śrutāligītis siṅhena svāṅgalagnebhadānataḥ ||

LVIII. [metre: anuṣṭubh] 
mr̥dutejasi yaṁ śāntam uddhatan tigmatejasi
padmo py anukaroti ha śrīsthirasthitaye dhruvam ||
% KC: Pāda c seems to be prosodically incorrect.

LIX. [metre: anuṣṭubh, pāda a na-vipulā: ~ - - - ~ ~ ~ -]
valād uddhr̥tya yaśase bhūpaṁ punar atiṣṭhipat
svasthāne mr̥talābhāya yo nanta iva maṇḍaram ||

LX. [metre: anuṣṭubh]
darppoṣṇatapta(bho)jyaśrīmadirāmadamohitāḥ
śāntim āpur nr̥pāḥ pītvā yasyāhlādi yaśomr̥tam ||

LXI. [metre: anuṣṭubh]
yo ratne sthāpite pātre śodhite bhuvanāṅgane
sulagnāñ jayaśabdena kīrttiṁ svapratimāṁ vyadhāt ||

LXII. [metre: anuṣṭubh, pāda c na-vipulā: - - ~ - ~ ~ ~ -]
(na)yan suhr̥tsahasrāṇi lakṣmyātmasamatāṁ vyadhāt
yo lāghavan dhanapateḥ paśyato nagnam īśvaram ||

LXIII. [metre: anuṣṭubh]
yasya kīrttir gguṇāḍhyā yā dyūllaṅghanarayād iva
patitā bhūsamudrādrīn kṣamāgāmbhīryyadhairyyadik ||

LXIV. [metre: anuṣṭubh]
vaddhnanto pi jagad dikṣu gamayanto pi vallabhām
kīrttiṅ kenāpi yasyoktā vinayābharaṇā guṇāḥ ||

LXV. [metre: anuṣṭubh]
netrāsyāṅghrikarāmbhojair yyasya vyāptaṁ yaśovisam
śrīpadmavistarasyeva jaṅgamasya jagannade ||

LXVI. [metre: anuṣṭubh]
yena kīrttiprabhāratna(ṁ) pūrṇṇabhuvanakośakam
kare rātricarasyendoś śaṅkayeva vr̥ṣāṅkitam ||

LXVII. [metre: anuṣṭubh]
yasyāruṇamaṇiprāyaiḥ svarṇṇaiḥ kroḍamukhoddhr̥taiḥ
adyāpi lagnaroṣāgnisphuliṅgevārivāsabhūḥ ||

LXVIII. [metre: anuṣṭubh]
lobho jitendriyasyāpi yasyājijñānakīrttiṣu
sa yadi syāt parasve pi jagat syād uñchavr̥ttivat ||

LXIX. [metre: anuṣṭubh] 
pāradaḥ sthirakalyāno guṇāḍhyaḥ prākr̥tāpriyaḥ
anītir yyo viśālākṣaś śūro nyakkr̥tabhīmakaḥ ||

LXX. [metre: anuṣṭubh] 
mayūraracite pādastave tuṣṭo ṅśumān iti
sparddhayevānvahaṁ prājyarājahaṅsakr̥te tu yaḥ ||

LXXI. [metre: anuṣṭubh, pāda c na-vipulā: - - - - ~ ~ ~ -] 
nālan tapati yatrārir nnirmālyam api yoṣitām
harttuṁ bhānos tu tapato mātur bhūṣā hr̥tāriṇā ||

LXXII. [metre: anuṣṭubh]
rājyaśriyo dadarśāṅgaṁ sunigūḍhaṁ ratāv api
sarvvato dr̥ṣṭivāhulyād yaś śacyā iva vr̥trāha ||

LXXIII. [metre: anuṣṭubh, pāda c na-vipulā: ~ - - - ~ ~ ~ -]
etāvān akramo rājye kr̥to yena yadā vibhum
kaliṁ hatvā gurukr̥taṅ kr̥taṅ kr̥tayugaṁ punaḥ ||

LXXIV. [metre: anuṣṭubh]
unnatānān dahac chāyān natānāṁ parivarddhayat
vyastāni bhānutejāṁsi yasya tejaḥ parābhavat ||

LXXV. [metre: anuṣṭubh]
madhukheṭabhasaṅgrāme sañjahāra haro hareḥ
līlāṁ yasyāpy aridhvaṅse pranr̥tyan kīrttivistaraḥ ||

LXXVI. [metre: anuṣṭubh]
yasya krodhāgninā dagdhā dr̥ḍhāyudhadharā yudhi
vīrākrandāḥ smarāres tu strīsuhr̥t kusumāyudhaḥ ||

LXXVII. [metre: anuṣṭubh, pāda a na-vipulā: - - - - ~ ~ ~ -]
atyuttuṅgātidhavalā vivr̥ddhā dvidgr̥hapriyā
śrībhūbhyāṁ yasya yūno pi kīrttiḥ kenāpi vallabhā ||

LXXVIII. [metre: anuṣṭubh]
cakrīvākrāntaloko pi yaḥ pādan dūravikramaḥ
prādād dviṇmūrddhni muktvābjaṅ kr̥tāṅghri madhupair iti ||

LXXIX. [metre: anuṣṭubh, pāda a na-vipulā: - - ~ - ~ ~ ~ -]
mittrasya kīcakaśataṁ svaṁ bhīmo draupadīritaḥ
ripor vvaṅśasahasran tu yo dahat kīrtticoditaḥ ||

LXXX. [metre: anuṣṭubh]
harendur apaṭuś śuddhaḥ śrīpriyaḥ kostubho dr̥ḍhaḥ
sadā lokaikabhūṣā yo na taddoṣas tu tadguṇaḥ ||

LXXXI. [metre: anuṣṭubh]
bhūbhr̥nmukhoditaṁ yasya yaśo gāyanti tatstriyaḥ
valmīkajamukhodgīrṇṇaṁ svaputro rāghavasya tu ||

Face D

LXXXII. [metre: anuṣṭubh] 
hantun tejonalan nālaṁ bhuje dānāmvuvr̥ṣṭayaḥ
yasya bhūtyai na tās so pi sandhineva sthitāv ubhau ||

LXXXIII. [metre: anuṣṭubh, pāda c bha-vipulā: - - ~ - - ~ ~ -]
ekaḥ sthito pi tejasvī yo dhr̥ṣyo durmmadāribhiḥ
aurvvānalas tatkavalaiḥ kallolair llunditaḥ kadā ||

LXXXIV. [metre: anuṣṭubh, pāda c bha-vipulā: - - ~ - - ~ ~ -]
ubhayor ubhayenaiva ślāghyā ratir abhūd bhuvaḥ
śrīkroḍadantair adhare nitambe yatkareṇa ca ||

LXXXV. [metre: anuṣṭubh]
naiva cāmīkarākāraṁ yasyāṅgaṁ svāntam apy aho
yat kr̥ṣṇagativiśleṣa(ṁ) dr̥ḍhaṁ rasamadhūkr̥tam ||

LXXXVI. [metre: anuṣṭubh, pādas a and c na-vipulā: - - - - ~ ~ ~ -]
cintābhāro na vida(dhe) suvr̥tto nutamaṇḍalaḥ
durggāṅgārddhastana iva sthānor yyasyāratiṁ hr̥di ||

LXXXVII. [metre: anuṣṭubh]
valakṣapakṣakālānte kīrttijyotsnāñ jahāra yaḥ
kalaṅkasaiṁhikeyāsyān mādhavī vidhumaṇḍalam ||

LXXXVIII. [metre: anuṣṭubh]
varāstreṇāpy asaṁbhāvyo vālye yasya vadho ribhiḥ
paraḥ kuvalayāpīlasaṁbhāvitavadho hariḥ ||

LXXXIX. [metre: anuṣṭubh, pāda c na-vipulā: ~ ~ - - ~ ~ ~ -]
yasyebhakumbhasindūra(ra)ktena saridambhasā
kalidaṅṣṭrāhr̥tivalād bhūḥ srutāsreva yāyinaḥ ||

XC. [metre: anuṣṭubh]
sumaṅgalas susiddhir yyo hares tv ādau nagoddhr̥tiḥ
madhye viṣārppaṇaṁ hy ante yuddhaṅ kin nāmr̥taṁ hr̥tam ||

XCI. [metre: anuṣṭubh, pāda a na-vipulā: ~ - - - ~ ~ ~ -, pāda c na-vipulā: - ~ - - ~ ~ ~ -] 
karaṁ prāpyāprativalaṁ virāṭ suvalavān api
yasya saṁpātir apatad ghr̥ṇiṅ gharmmaghr̥ṇer iva ||

XCII. [metre: anuṣṭubh] 
yena susthānayā dīptyā dayayālaṅkr̥tañ jagat
mukham antar jjale mūlaṁ bhānau padmasya śoṣaṇam ||

XCIII. [metre: anuṣṭubh, pāda a sa-vipulā: - - ~ - ~ ~ - -, pāda c na-vipulā: ~ - - - ~ ~ ~ -]
yo yuddhalabdham iddheddhaṁ pātre candrādikaṁ vasu
jayaśrīśeṣam adiśad viṣṇur ddeva ivāmr̥tam ||

XCIV. [metre: anuṣṭubh]
lakṣmīr llakṣmīpater yyasya sadbhis sadbhis svayaṁ hr̥tā
sudhā sudhābhujā labhyā surendrasya hi nāsuraiḥ ||

XCV. [metre: anuṣṭubh, pāda c bha-vipulā: - - ~ - - ~ ~ -]
pālitāsadr̥śasyārād aharan yasya ceṣṭitam
nālaṁ malaṅ kṣālayituṁ svañ jalāḍhyo pi candramāḥ ||

XCVI. [metre: anuṣṭubh]
yo dād bhūyaś śriyaṁ vālye puṣpam ekan dadaty api
kr̥ṣno khilaṁ payaḥ pītvā jaghāna kila pūtanām ||

XCVII. [metre: anuṣṭubh]
vālo py eko pi viprendraṅ gajendram iva mādhavaḥ
jagrāha grāhakād icchan yaḥ svaṁ pratinidhiṅ kila ||

XCVIII. [metre: anuṣṭubh]
yasyottarācalasthānāsthitādhaḥkr̥takaṇṭakā
loke kīrttir avādhaiva pr̥ṣṭhataḥsthāpitāmr̥tā ||

XCIX. [metre: anuṣṭubh, pāda a na-vipulā: - - ~ - ~ ~ ~ -]
bhūhlādane ridahane yena dīptis suyojitā
nakhālīva nr̥siṅhena śrīratau daityamarddane ||

C. [metre: anuṣṭubh] 
nānyo harttum alaṁ sthānaṁ pr̥ṣṭhato yasya yāyinaḥ 
ko nimagnas sugambhīre mandarasya pade drumaḥ ||

CI. [metre: anuṣṭubh, pāda a na-vipulā: - - - - ~ ~ ~ -, pāda c na-vipulā: - - ~ - ~ ~ ~ -]
bhinnād yenānuśaradaṁ svamadhu svecchayārthinaḥ
śrīkośapaṅkajavanāt paṭūdāraśriyāharan ||

CII. [metre: anuṣṭubh]
yasya tejo nyajā śaktir nnānukarttum alañ jaye
sr̥ṇis taikṣṇyādisāmye pi na siṅhanakhabhārabhāk ||

CIII. [metre: vasantatilakā]
yuddhoddhatadviṣadurasthalato pi khātā-
d udvelitollasitakīrttipayaḥpayodhiḥ
prahlādanāya jagatāṁ punar indukāntaṁ
sa śrīyaśodharataṭākam idañ cakhāna ||

*** CIV. [metre: upajāti]
sa cāgrayāyī dadatāṁ samastāṁ-
s tān bhāvinaḥ kambujabhūbhr̥dindrān
punaḥ punar yyācata ity ayaṁ va-
s svadharmmasetuḥ paripālanīyaḥ ||

CV. [metre: upajāti]
avekṣya māṁ svalpataṭākapālā-
n naitān hareyus tadupaplavas syāt
saro pi guptan dhanadasya yatnā-
t kuto pi bhīmas sahasonmamātha ||

CVI. [metre: upajāti]
bhuvas taṭākastanajaiḥ payobhi-
s saṁvarddhitā ye taruvālavatsāḥ
vayassvarāvyaktakalapralāpā-
s tān akṣataṁ rakṣata pāpasarppāt ||

CVII. [metre: upajāti]
ślāghyāni ratnāny api yācakebhyo
dadaty asaṅgan dadatāṁ varā ye
ete bhavanto jalamātram atra
kathan na mahyaṁ vitareyur eva ||

CVIII. [metre: upajāti]
jñātañ ca satyaṁ mr̥tir eva yācñā
rājño viśeṣeṇa tathā pi sāstu
dharmmasya hetor mmaraṇaṁ hi śastaṁ
satām atas tyāgina eva yāce || ***








