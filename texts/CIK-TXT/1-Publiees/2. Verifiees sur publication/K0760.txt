K. 760/xe śaka (Vat Kdei Skie, province de Prey Veng)

IC V, p. 115

Estampage EFEO n. 961

K. 760 ; xe śaka ; IC V, p. 115

Texte :

I-II. (1-4) … (texte ruiné)…

III.
(5) - - ⏑ - ⏑ ⏑ ⏑ - ⏑ dam ātmatuṣṭaṁ
sandarśitañ jagati yo na ⏑ - ⏑ - - 
(6) - - ⏑ ṣukṣubhir upāsyam apāsyam apākr̥tārtti
ti - ⏑ - ⏑ ⏑ ⏑ - diṣu māna - - @

IV.
(7) - - pratāpī paṭupādalīḍhāṁ
pratāpataptā ⏑ ⏑ bhūbhr̥tāṁ yaḥ
(8) - - ⏑ - mā samarāṅgaraṅge
rājendravarmmeti mahīmahe[n]draḥ @

V.
(9) - - ⏑ - - ⏑ bhir indriyārthe
virāgatārūḍhaviśuddhavuddhiḥ
(10) - - ⏑ - mbhoruhadr̥gpadaṁ yo
nirāmayaṁ yoganiyojitātmā @

VI.
(11) - - ⏑ [m]ū[r]tt[i]n tripadasya bhaktyā
lakṣmyāś ca mūrttin nijabhūmibhage
(12) [saṁ]sthāpayām āsa mahodarādi-
santānasantāraṇasantatecchaḥ @

(13) {5} vraḥ qāy @ toy quttara pralāy ta dau subhava @ paścima phlū bhadrapura dau da- 

(14) [kṣiṇa] lvah ta gi phlū ta mok qaṁvi mādhavapura dau paścima sme nu muṁ travāṅ gaṁryyāṅṅ to- 

(15) [y] qīśāna qaṁvi ta gi muṁ travāṅ toy qīśāna dau lvah ta gi muṁ travāṅ gaṁryyāṅ to- 

(16) [y] vāyavya chloṅ pvār subhava lvah ta gi khnap qitt @ qaṁvi ta gi khnap qitt dau dakṣiṇa 

(17) [pa]ścima nairr̥ti subhava lvah saṅnāy dola lvah travāṅ kanteṅ caṁdak stā 

(18) {2} toy dakṣiṇa subhava saṁdip vl̥ man chloñ dharmmapāla vvani @ toy qutta- 

(19) ra ugravana toy qāgneya subhava qaṁvi ta gi thnal chloñ dharmmapāla ta dau qa- 

(20) {1}tapura lvah ta gi pralāy ta cuḥ qaṁvi stuk jleṅ thleṅ dau lvah ta gi phlū bha- 

(21) drapura sot @ toy pūrvva kanseva sre khpān I dakṣiṇa paṅgvay me tvan sre 

(22) {2} I jmaḥ teṁ phñauv paści[ma] phlū ta dau travāṅ thmī sre snāp 2 toy pūrvva phlū sre 

(23) {2} toy qāgneya vraḥh @ vraḥ sre 4 @ bhūmi sre steñ hyaṅ steñ qap 

(24) {2}uhi yok pi qoy ta steñ las man steñ las sruk qāy rhā slāp ho- 

(25) [ṅ qoy] ta vraḥ toy quttara prasap sre teṅ vrau @ toy dakṣiṇa dharmmapaṭṭana lvaḥ 

(26) {3} man mratāñ śrīnr̥pendrārimathana vvanni dau dakṣiṇa bhūmi vraḥ toy paścima 

(27) {2} ta gi phlū qaṁvi travāṅ gos ta dau lvah travāṅ jayataraṅga @ qaṁvi jayataraṅga sdi 

(28) {2} pūrvva lvah prasap sre kañchyāll @ toy pūrvva qaṁvi ta gi muṁ kaṁveṅ kuṭī devayajña 

(29) {2} toy nir̥tiya cuḥ dau lvah kaṁveṅ jhe sre taṁveh vrau @ sre pāy khtau chok 

(30) svāy qat nu travāṅ krvass sre raṅgau cramuḥ sre stuk jleṅ nu qnak caṁnāṁ phle ti thve 

(31) paṁre ta vraḥ qāy qoy caṁnāṁ pāy khtau dau piṅ thmo @ sre dakṣiṇa travāṅ svā-

(32) y thvun paścima phlū ta dau mokṣālaya jeṅ I ti pūrvva phlū prasap sre lṅāc ruṅ to- 

(33) y dakṣiṇa prasap sre teṅ hyaṅ toy quttara lvah ta gi phlū dakṣiṇa 

(34) {3} dyakk sre samvar bhūmi saṁpar cyak rāgapura svāy cakra kanroṅ praśasta vi 

(35) {3}l ta praśasta qanrāy piṅ thmo qaṁruṅṅ sīmā neḥ vraḥ ta prāṁm qyat pratyeka 

(36) {4} khñuṁ dravya phoṅ //@//
