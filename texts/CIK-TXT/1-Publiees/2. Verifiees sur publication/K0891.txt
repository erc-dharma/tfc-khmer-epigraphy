K. 891/(Modern) (Vat Sdao, province de Pursat 

Estampage EFEO n. 1157

NIC I, p. 44. 

Texte :

(1) @ noḥ qahaṁ labhanti sammāsammabudho homi qanāggate kāle sabvañuñānaṁ patvā qahosi buddhaṁkuro 

(2) yāvanibvāṇaṁ // @ …saṁ naeḥ yeṅ khñuṁm dāṁṅ naeḥ mān cit sāraddhā qan[u]kūl bram jā mūy mak sāṅ braḥ pād yak chyā 

(3) pataṁ rāpp qaṁbiy braḥ mhānagaravatd hoṅ // mūy sot doḥ yopiy yeṅ khñuṁ pān dov ket nau bhabv enā2 eṅ kti

(4) kuṁpiy ghlāt niṅ braḥ traiyapīttak ley sūm tae prakap sabv2 jāt hoṅ // doḥ yopiy yeṅ pān yon yak saṁ- 

(5) bhabv kaṁnet mak ket qai tta lok naeḥ kti kuṁpiy jā duk ley doḥ niṅ ter siṅ suk qaṅgūy siṅ suk tīk siṅ suk hoṅ 

(6) kuṁpiy yeṅ khñuṁ jā dos phoṅ gnā ley // mūy sot sūm tae cītt yeṅ khñuṁm bram laṁmam jā mūy tūc kāl yeṅ khñuṁ nau 

(7) sāṅ qaṁbiy pūrān nāy hoṅ // @ naeḥ kāl sāṅ braḥ pād chnāṁ jūt khae jes 5 roj thṅai can noḥ luḥ tal 

(8) khae bhtarputt 11 ket thṅaiy qādīt noḥ chloṅ jā sūrec hoṅ @
