K. 452/910 śaka (Prasat Plan) 

Estampage EFEO n. 320

IC V, p. 156-157.

... (traces) ...

I.
(1) kāyavāgbuddhiceṣṭābhir yo manāṁsi manasvinām
(2) svakulānāṁ pareṣāñ ca dharmmeṣu vya[na]yan nayān //

II.
(3) sahāyān vandhavān bhr̥tyān yo dharmmaikarasīkr̥tān
(4) parārthasādbhavanty eva dharmmakāryyāṇy akārayat //

III.
(5) dharmmamūrtto pi lokeśaḥ kr̥payā darśitātmakaḥ
(6) vyomacandravilai rūpaṁ sa tasya samatiṣṭhipat //

IV.
(7) bhūṣaṇaṁ raupyasauvarṇṇatāmre bhr̥ṅgārabhājane
(8) bhogāṁś ca vividhān anyān svarṇṇarūpyamaṇīṁś ca tān //

V.
(9) ārāmañ cāśramaṁ dāsī dāsaṁ gomahiṣan tathā
(10) kṣetrāṇi dhānyarāśīś ca tasmai sa ca dadau mudā //

VI.
(11) sukr̥tam upacitan tad rakṣayen nāhared vā
sucaritakuśalo vā varddhayed vāndhavo vā
(12) sumatiparagaṇo vā te samayāntu gotrais
sugatim iti vabhāṣe namramūrddhā sa buddhe //
