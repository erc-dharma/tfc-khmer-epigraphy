K. 543/ixe śaka (Prasat Preah Pithu, province de Siem Reap)
A propos de K. 643, Cœdès note que "ce fragment représente peut-être la partie supérieure de l'inscription K. 543 provenant des Preah Pithu. La partie inférieure de l'estampage n. 710 correspond effectivement à K. 543.

Estampage EFEO n. 288

Finot 1932, p. 1

Texte : 

I.
(1) mantrī mantrādikr̥tyeṣu [śās]tā śāstra[vi]darśane 
(2) yo babhūva vibhur bhartur bhr̥tyas sarvvasukhārppaṇe // 

II.
(3) sarāgaśrīr atiśrāntaḥ kānto me 'yam itīva yam 
(4) anīrṣyā śāstrapīyūṣam apāyayata bhāratī // 

III.
(5) hemadolākaraṅkāsibhr̥ṅgārāmatramekhalāḥ 
(6) māyūracchatram anyāś ca bhogān bhartur avāpa yaḥ // 

IV.
(7) viṣṇuṁ śrīpuṇḍarīkākṣanāmānaṁ namatāṁ mude 
(8) -C ādasthāpitātmīyabhaktis sa pratyatiṣṭhipat // 

V.
(9) sa [co]vāceti tāṁ vācaṁ vācaspativicakṣaṇaḥ 
(10) ācāracaturaś cārucaritācaraṇācyutaḥ // 

VI.
(11) atra śrī[pu]ṇ[ḍ]arīkākṣo rakṣyatān dharmmakāṅkṣibhiḥ 
(12) dharmmeṇa rakṣyate rakṣann iti satyaṁ vicintyatām // 

VII.
(13) ye haranti harer atra kiñcid dāsādikalpitam 
(14) avīcyādiṣu [pa]cyante te yāvac candrabhāskarau // 

VIII.
(15) [rakṣanti ye sadā] tasya tad eva sukr̥tārthinaḥ 
(16) - - - - - - - Cais santas te vaiṣṇave pade // 
