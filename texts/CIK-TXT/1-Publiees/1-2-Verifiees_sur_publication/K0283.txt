K. 283/ 9th century śaka (Thnal Baray, Southwest corner, Siem Reap)Estampage EFEO n. 348Text is given after A. Bergaigne, ISCC, LX, p. 504-525. Lines are not numbered.% KC: In his edition, Bergaigne numbers the stanzas of each of the four faces separately (e.g. Face A stanzas I, II, ..., XXVII; Face B stanzas I, II, ...). Here, I number the stanzas continuously (e.g. Face A stanzas I, II, ..., XXVII; Face B stanzas XXVIII, XXIX, ...). % KC: The parts of the text which are identical to those of K. 323 and K. 282 are simply copied and pasted between ** and *** respectively. They have to be verified on the estampage. Face A** I. [metre: vasantatilakā]prāk kevalo pi bhagavān rataye tridhā yo bhinnaś caturmmukhacaturbhujaśambhumūrttiḥ prārambha eva bhuvanasya punar yyugānte kaivalyam eti ca śivāya namo stu tasmai || II. [metre: vasantatilakā]vande ravindaripumaṇditakeśavr̥ṇdaṁ bhaktyāravindadr̥śam apy aravindayonim namrāmarendraditijendraśikhandabandha-maṇdāraṣaṇdamakaraṇdasugandhitāṅghrim || ***** III. [metre: vasantatilakā]saṅsarppipāṭalatalāṅśutaraṅgitāśa-ṅ gaṅgāṅghripaṅkajayugaṁ bhuvanaṁ punāturudrārddhacandrapaṭukoṭinipātavega-vedhakakṣaratkṣatajapuñjam ivādhunāpi || ***** IV. [metre: vasantatilakā]āsīd aninditapureśvaravaṅśajātaś śrīpuṣkarākṣa iti śambhupurāptarājyaḥ rājño mahendragirimūrddhakr̥tāspadasya mātuḥ sthiras samiti mātulamātulo yaḥ ||V. [metre: upajāti]tadvaṅśajo vyādhapurādhirāja-santānasaṁpāditamātr̥vaṅśaḥ rājendravarmmeti guṇaikarāśir avāpa yaś śambhupure pi rājyam || VI. [metre: vasantatilakā]tasyākalaṅkatuhināṅśuviśuddhakīrtteḥ putro babhūva nr̥patir nr̥patīndradevyām yo dr̥ptaśatrubhujagendrabhujaṅgaśatrur yyodhāgranīr yyudhi mahīpativarmmanāmā || VII. [metre: upajāti]atha dvijo gastya iti pratīto yo vedavedāṅgavid āryyadeśe labdhodayo yā mahiṣīddhavaṅśā yaśomatīti prathitā yaśobhiḥ ||VIII. [metre: upendravajrā]sutas tayor yyo yudhi durmmadaś śrī-narendravarmmeti narendravaryyaḥ mahīpates tasya suteva lakshmīr nnarendralakshmīr iti yā babhūva || IX. [metre: vasantatilakā] tasyām aridviradarājamr̥gādhipena janyeṣu rājapativarmmanarādhipena rājendradevy amaragarbhanibhodapādi yā diṅmukhāvalivikīrṇṇaviśuddhakīrttiḥ || X. [metre: vasantatilakā]tasyām ajījanad anekanarendrasiṅha-vaṅśodayāya sa mahīpativarmmadevaḥ devīm anuttamavapuśśriyam indradevīṁ dugdhābdhidhautayaśasan tapatīm ivārkkaḥ || XI. [metre: upajāti]athābhavat tasya mahendraśaila-kr̥tasthiteś śrījayavarmmanāmnaḥ narendravr̥ṇdārakavanditāṅghres sūryyadyotis sūnur anūnavīryyaḥ || XII. [metre: upajāti]mahīpatiś śrījayavarddhano yo garbheśvaraś śrījayavarddhanākhyaḥ rājyasthitaś śrījayavarmmanāmā mahāmahīpālaśirodhr̥tāṅghriḥ || XIII. [metre: upajāti]tasyādhirājo jananījananyā jaghanyajo jayyaparākramo yaḥ rudraikacitto raṇaraudrakarmmā śrīrudravarmmeti viśuddhadharmmā || XIV. [metre: upajāti]tadbhāgineyo guṇaratnasindhur vvasundharādohavidagdhabuddhiḥ pr̥thūpamo yaḥ pr̥thivīndravandyaḥ pr̥thvīpatiś śrīpr̥thivīndravarmmā || XV. [metre: indravajrā]rājanyavaṅśāmbaracandralekhā śrīrudravarmmāvanipālakanyā rājñī satī śrīnr̥patīndravarmma-putryās sutā yā surasundarīva || XVI. [metre: upajāti]tayoḥ kumāro rikarīndrasiṅho nr̥siṅhavandyo narasiṅhadr̥ptaḥ gāṁ diṅmukhapreṅkhadakhaṇdakīrttir yyaś śrīndravarmmā sakalāṁ babhāra || XVII. [metre: upajāti]śilāmaye veśmaniliṅgam aiśaṁ śrīndreśvarābhikhyam atiṣṭhipad yaḥ īśasya devyāś ca samaṁ ṣad arccaś cakhāna ca śrīndrataṭākam agryam || XVIII. [metre: mandākrāntā]tenaitasyām avanipatinā śrīndradevyāṁ mahiṣyāṁ niśśeṣaśāvitatayaśasā tejasām ekarāśiḥ bhūbhr̥tputryām iva purabhidotpāditaḥ kārttikeyaś śaktiṁ bibhrad ripukulabhidaṁ śrīyaśovarmmadevaḥ || **XIX. [metre: anuṣṭubh]dhātrā tapanasantaptacandradrava ivādarātsikto naṅgāṅgavimbe yo haratapte tisundaraḥ ||XX. [metre: anuṣṭubh]śripadmapāṅsugaurāṅge dhātrā bhuvanabhūṣaṇeyatra hemnīva ratnaughaḥ kr̥to lakṣaṇavistaraḥ ||XXI. [metre: anuṣṭubh, pāda c bha-vipulā: ~ - ~ - - ~ ~ -]sumantrasuhr̥daṁ sītābhūṣaṇāṁ suvibhīṣaṇāmjugopa yaḥ kambupurīm ayodhyām iva rāghavaḥ ||XXII. [metre: anuṣṭubh]dhātreva nijapadmena saubhāgyonnidram ānanamtatpāṅsunā tu yasyāṅgaṁ hemābhamadhuraṅ kr̥tam ||XXIII. [metre: anuṣṭubh, pāda a na-vipulā: ~ ~ - - ~ ~ ~ -]praviśan rāhuvadanan dīp(t)i(ṁ) tyajati candramāḥdedīpyate rivaktran tu kīrttīndur yyasya nirmmalaḥ ||XXIV. [metre: anuṣṭubh]yena bhinnebhakumbheṣu raṇaraṅgeṣu darśitaḥ kīrttipuṣpāñjalin dikṣu kṣipan vijayanarttakaḥ ||XXV. [metre: anuṣṭubh]yasya lagnaḥ pratāpāgniḥ stambhayan bhūbhr̥taṁ bhuje{8} d dambho lir iva vicyutaḥ ||XXVI. [metre: anuṣṭubh]{6} hatvā yo vahūn asinā ripūn{4} nakhais tv ekaṁ nr̥siṅhas siṅhavad vane ||XXVII. [metre: anuṣṭubh, pāda a na-vipulā: {3} - ~ ~ ~ -]{3} bhūtibhr̥d api jvaritārir api jyaraḥ {3} yasya na sthāṇor iva {6} || Face B XXVIII. [metre: anuṣṭubh]kālakūṭaṁ śivan nītvā yo hatvā dānavān dviṣaḥ jayena vasudhāṁ hr̥tvā bubhuje śriyam acyutaḥ ||XXIX. [metre: anuṣṭubh, pāda c na-vipulā: - - - - ~ ~ ~ -]pūrṇṇāmalaśaśāṅkaśrīr yyasya kan na haraty alamkīrttiḥ krāntatrijagato gatiṁ haṅsasya bibhratī ||XXX. [metre: anuṣṭubh, pāda c na-vipulā: - - - - ~ ~ ~ -]śūras śūrādhipaś chattram asādhāraṇam āpa yaḥ pucchacchattreṇa kiyatī chāyā mr̥gapater hareḥ ||XXXI. [metre: anuṣṭubh]vinā mittrakaraṁ bhraṣṭalakṣmīr mmittre kr̥taśriyānāsyendunaiva vr̥ttyāpi yena padmo nimīlitaḥ ||XXXII. [metre: anuṣṭubh, pāda a na-vipulā: ~ - - - ~ ~ ~ -, pāda c na-vipulā: - ~ - - ~ ~ ~ -]yataś śaktiś śaravane vavr̥dhe bhūbhr̥dudgatekurvvatīśād iva guho jagat stimitatārakam ||XXXIII. [metre: anuṣṭubh]jitaśaṅkhe śucau yasya prajā yaśasi śāsanāt rāmarājye pi śamvūkāt trasto dvija iti smayaḥ ||XXXIV. [metre: anuṣṭubh, pāda a na-vipulā: ~ - ~ - ~ ~ ~ -]prasārito pi bhuvane yena draviṇavistaraḥcireṇa draviṇādhyakṣarakṣodarkkād ivākṣataḥ ||XXXV. [metre: anuṣṭubh]harisparddhy api śauryyeṇa yasya dorddaṇḍapīḍitaḥmadaṁ viraḍ upendrasya pittan tārkṣya ivājahāt ||XXXVI. [metre: anuṣṭubh, pāda c bha-vipulā: - - ~ - - ~ ~ -]dūrād deyodayān bhaktān anvīkṣitum ivādarāt yasyārurohāṅghrirajo bhūbhr̥nmūrddhaparaṁparām || XXXVII. [metre: anuṣṭubh]varacchattrañ jagajjetur ddvitīyam iyateritamyaj jagattāpanud yasya yaśaśchattraṁ śaśiprabham ||XXXVIII. [metre: anuṣṭubh]kim indradviradendrasya mādyan madhupatarppaṇamdānaṁ yasya tu viprādijagattr̥ptikaraṁ sadā ||XXXIX. [metre: anuṣṭubh]gauryyā haraṁ harantī nu dhātur vvā yogavighnakr̥tnidrādhrug vā harer yyasya pāṇḍuḥ kirttiḥ kakubdrutā ||XL. [metre: anuṣṭubh]śriḥ padmeti yaśaḥ kīrttir iti varmma tanucchadaḥity ākhyāvayavaṁ yasya bhrāntyāris svān samanvaśat ||XLI. [metre: anuṣṭubh, pāda a na-vipulā: - ~ - - ~ ~ ~ -]yo tidīpto pi dayitāvallabho dviṣṭatejasambhānus tu vājibhūto bhūd drutāṁ bhāryyām anudrutaḥ ||XLII. [metre: anuṣṭubh]pādena gāṁ spr̥śadbhyāṁ yo laṅghayadbhyāṁ hareḥ padamsamo pi kāntitejassu candrārkkābhyāṁ varo gatau ||XLIII. [metre: anuṣṭubh]vālāñ jitāṁ bhuvaṁ vr̥ttyā kāntān dhībhūṣayā śriyamvr̥ddhām ācārato vidyāṁ yaḥ kāmīvānvalālayat ||XLIV. [metre: anuṣṭubh]vigalanmauktikasvedaṁ mamardda kathinonnatamlakṣmīstanam ivārībhakumbhaṅ khadganakhena yaḥ ||XLV. [metre: anuṣṭubh]vrīḍānatamukho dadhyau śrutvā svaguṇavarṇṇanamloke nantaguṇaṁ viṣṇuṁ dvitīyaṁ yas smarann iva ||XLVI. [metre: anuṣṭubh, pāda c na-vipulā: - - - - ~ ~ ~ -]yasyādhvarāgnir dhūmaughair agrasat tigmatejasamdoṣābhāve paribhavapratikāran nayann iva ||XLVII. [metre: anuṣṭubh]harikelinakhollekhasphuritālolalocanāyasyāriharmmyakānteva kalakaṇṭhasvarā mr̥gī ||XLVIII. [metre: anuṣṭubh]pivat tejasvitejāṁsi jaganmukhaguhāsthitamtapasvīva yaśo yasya pr̥thv anyajagadicchayā ||XLIX. [metre: anuṣṭubh, pāda a na-vipulā: ~ - ~ - ~ ~ ~ -, pāda c na-vipulā: - ~ - - ~ ~ ~ -]valena loṣṭuviṣamā yā bhūḥ pr̥thusamīkr̥tātāṁ punaḥ kālaviṣamāṁ yas samāṁ manasākarot ||L. [metre: anuṣṭubh, pāda a na-vipulā: - ~ - - ~ ~ ~ -]rakṣaṇāyedam udare murārir akarod iti sparddhayeva jagat sarvvaṁ hr̥daye yo nyaveśayat ||LI. [metre: anuṣṭubh]yas svabhogasahasre pi vinyastapuruṣottamaḥna tv arātihatajñātiś śeṣavad vidhr̥takṣamaḥ ||LII. [metre: anuṣṭubh, pāda a na-vipulā: - - - - ~ ~ ~ -]yo lokaṁ vaśyam akaron nave pi vayasi sthitaḥabhaṅgaśāsano naṅgo naṅgo pi kim utāṅgavān ||LIII. [metre: anuṣṭubh]yajñaśīlo marut toyaṁ māndhātā yuddhadurmmadaḥkṣamī janaka ity arthyair nnānārtho yo niṣevitaḥ ||LIV. [metre: anuṣṭubh, pāda c na-vipulā: - - - - ~ ~ ~ -]guṇān sato nayad vr̥ddhiṁ vr̥ttiṁ kīrttiśubhām adhāt pāpañ cauraṁ samadahac chrutaṁ mahad avāpya yaḥ ||Face CLV. [metre: anuṣṭubh]sāmyaṁ sarvvatra bhūteṣu dr̥ḍham audāryyaśālinaḥātmānam api yasyādau jetuḥ kā pakṣapātitā ||LVI. [metre: anuṣṭubh, pāda a na-vipulā: - ~ - - ~ ~ ~ -]sadguṇaunmukhyavikalā yasyāsye pi sarasvatīsaṅkhyābhāre pi khinneva mūkā nijaguṇaṁ prati ||LVII. [metre: anuṣṭubh]dvābhyāṁ dvau kumbhayonī dve hr̥tau bhāsayato dvayāt kālenāmvu diśo gastyo yenārībhān maṇir yyaśaḥLVIII. [metre: anuṣṭubh]acyutaśrīpradānāḍhyo dvijaspr̥ṣṭeśamastakaḥpītavāgamr̥to yasya divaso mathanotsavaḥ ||LIX. [metre: anuṣṭubh]lokasaṁvarddhanan tejas tejasviśamanodyatamyas smarāstrāyitañ jaitraṁ babhāra kusumākaram ||LX. [metre: anuṣṭubh]vāsitāśā yaśomālā yasyādyāpi jayaśriyādattā jitāmarāgasrag viṣṇulakṣmīsvayaṁvare ||LXI. [metre: anuṣṭubh]pratāpaprasaro yasya yaśaso hlādanād apidugdhābdheḥ kālakūṭo hi salilād utthito nalaḥ ||LXII. [metre: anuṣṭubh, pāda c na-vipulā: - - - - ~ ~ ~ -]bhrāmito mandaro lakṣmīC {6} śayātyo cālyas tv āśu suhr̥dāṁ {8} m || LXIII. [metre: anuṣṭubh]bhūbhr̥tāṁ mānatuṅgo yaḥ kāñ ca nābhā(ṁ) śubhān dadhat kāntitejonidhir mmerur dhr̥tārkkendur ivābabhau ||LXIV. [metre: anuṣṭubh, pāda a na-vipulā: - - - - ~ ~ ~ -, pāda c na-vipulā: - ~ - - ~ ~ ~ -]yena svātmendriyajitā jitabhūbhūpatiśriyākīrttir ekā priyatamāvaryyā kenāpi gatvarīLXV. [metre: anuṣṭubh]sarvvatas suramārggasthaḥ pāṭavenāpivad guṇānjyeṣṭhād viśeṣato jasraṁ yo rasān iva bhāsvaraḥ ||LXVI. [metre: anuṣṭubh]śaktyaikayāvadhīt skando mātulaṁ satyavādinamśaktitrayena yo jñātīn pālayitvādahad dviṣam ||LXVII. [metre: anuṣṭubh, pāda a na-vipulā: - - - - ~ ~ ~ -, pāda c sa-vipulā: - - - - ~ ~ - ~]atyuttuṅgātidhavalā vivr̥ddhārigr̥hapriyāśrībhūbhyāṁ yasya yuno pi kirttiḥ kenāpi vallabhā ||LXVIII. [metre: anuṣṭubh]vyadhāt kalyānapadmaughād upāyaradanoddhr̥tātśrīmr̥ṇālīṁ madoṣṇo yo valabhidvāraṇo hr̥di ||LXIX. [metre: anuṣṭubh]dviṭtapto pi dadhan mūrddhnā bhūdhr̥d yasyāṅghripīḍanamsuprasādāmvubhiś śānto gomanta iva cakriṇaḥ ||LXX. [metre: anuṣṭubh]bhūpālair yya stuto yajñe nindyamānas tu pāṇḍavaḥśiśupālena nu vyājād rājyan tyaktvā vanaṅ gataḥ ||LXXI. [metre: anuṣṭubh, pāda a na-vipulā: - - - - ~ ~ ~ -]vīrāsīndīvaravanād dhr̥tvā bhinnād ali vyadhātjayāliṅ kīrttipāṅkāram ino yaḥ karapuṣkare ||LXXII. [metre: anuṣṭubh]yudhi narmmaṇi sarvvatra kr̥cchre nāvasasāda yaḥsaṁrakṣyamāṇas satyena triviśuddhena bandhunā ||LXXIII. [metre: anuṣṭubh]suyodhanajitā kr̥ṣṇā pāṇḍavānāṁ puraḥ priyāyasya kīrttis sitā dūrād duryyodhanam anāmayat ||LXXIV. [metre: anuṣṭubh, pāda a na-vipulā: ~ ~ - - ~ ~ ~ -, pāda c bha-vipulā: ~ - ~ - - ~ ~ -]paralokārthanipuno raṇayajñaṁ samāpya yaḥ purohitasyāgamayat pr̥thvīṁ kīrttiṁ sudakṣiṇām ||LXXV. [metre: anuṣṭubh, pāda a na-vipulā: - ~ - - ~ ~ ~ -]yasya dr̥ṣṭvā sucaritan niṣṭhuro pi mr̥dūkr̥taḥkin na muñcati vārīndumaṇir indukarāhataḥ ||LXXVI. [metre: anuṣṭubh]padmādurllalitaṁ yasya netraṁ padmam ivānane padmāripīḍanāmarṣāj jitapadmadviṣi sthitam ||LXXVII. [metre: anuṣṭubh]nātihrasvātidīrgho yo nāpi kr̥ṣṇo nvaśāj jagatvikramāptaṁ haris tv indre tadvyastāṅgo vyadād idam ||LXXVIII. [metre: anuṣṭubh]yasyāriprāṅganotsaṅge siṅhamātaṅgabhaṅgataḥmuktā muktā ivonmuktāḥ striyādyāpy aśruvindayaḥ ||LXXIX. [metre: anuṣṭubh]śrīhr̥di stanasaṁvādhe sakte dve bhūṣaṇe dvayoḥbhujāśleṣavalād yasya pratāpaḥ kostubho hareḥ ||% kostubho : pour kaustubho AB.LXXX. [metre: anuṣṭubh]rājavr̥ṇḍañ jitañ janye dīptayā ratnamālayākirttyā tu yo bhyalaṅkr̥tya diṅmaṇḍalam alālayat ||LXXXI. [metre: anuṣṭubh]kare bhuvanakumbho yaṁ pūrṇṇo yasya yaśombhasāvalānilāḍhyatejogniśaṅkayeva jagat prati ||Face DLXXXII. [metre: anuṣṭubh, pāda a na-vipulā: - ~ - - ~ ~ ~ -] śāstrakāvyādirasiko yo bhyāsān matipāṭavātsudhārasaṁ praśaṅsanti surā hi na surāpakāḥ ||LXXXIII. [metre: anuṣṭubh, pāda a na-vipulā: - - ~ - ~ ~ ~ -]dagdhasvakīrttikumude tejasā yasya rājabhiḥ ruṣeva pādapadmo pi śikhāratnāṅśuśāritaḥ ||LXXXIV. [metre: anuṣṭubh]kṣmākṣataṁ rakṣitā yena yā purā patipīḍitāgatvā lokaṁ paraṁ bhūyo daivāt svāṁ prakr̥tiṅ gatā ||LXXXV. [metre: anuṣṭubh]cakricakraṅ kila sthānau harau paraśur aiśvaraḥ vajrivajraṁ made bhagnan triṣv apy astran na yasya tu ||LXXXVI. [metre: anuṣṭubh, pāda a na-vipulā: ~ - ~ - ~ ~ ~ -]payodharo riyuvater dr̥ksantatapayodharaḥ gamito yasya vīryyeṇa dayayeva kr̥tārthatām ||LXXXVII. [metre: anuṣṭubh]vairiṇo bhimukhān eva viddhaś śaraśatair api śaśāsa mr̥tyunā samyag yo bhīṣma iva pāṇḍavān ||LXXXVIII. [metre: anuṣṭubh]dhūmāyudhena ciccheda yam āśrityādhvarānalaḥ sahasrakaram uṣṇāṅśor arjjunasyeva bhārggavaḥ ||LXXXIX. [metre: anuṣṭubh]bhuvaḥ karagrahaṁ muktvā padāpi talam aspr̥śanyaḥ prāpa priyatāṁ vīro vallabho mahatīṁ prati ||XC. [metre: anuṣṭubh]aduṣṭād vyavahāre yo doṣābhāsam apākarot kaṇṭakollikhite snātāstane nābjasya kāmitā ||XCI. [metre: anuṣṭubh, pāda a bha-vipulā: ~ - ~ - - ~ ~ -]na mantraguptir mmathane dhruvaṁ hy āśritya durllabhaḥ yasya vāgvaktravakṣāṁsi sudhenduśrīpayonidhiḥ ||XCII. [metre: anuṣṭubh, pāda a na-vipulā: - ~ - - ~ ~ ~ -]yasya dīptiṁ prati ravau valaṁ prati samīraṇe pratilome pi nityo bhūd udite ca budhe jayaḥ ||XCIII. [metre: anuṣṭubh]yo dhāmanakhabhinnārir nnītidaṅṣṭraś śrutekṣaṇaḥ dikkīrṇṇakīrttihūṅkāro nr̥siṅho guṇakesaraḥ ||XCIV. [metre: anuṣṭubh]ko vā mr̥gayituṁ śaktaś śukle vistārite guṇe yasyāntarvvarttinīṁ lakṣmīṁ nr̥siṅhasyeva kesare ||XCV. [metre: anuṣṭubh, pāda a na-vipulā: - - - - ~ ~ ~ -]doṣābhāvān na tu bhayād yasyokto guṇa eva hi pātayaty aśanin nendro vede jāratvaśaṁsini ||XCVI. [metre: anuṣṭubh]loke kālānalapluṣṭe yaḥ kīrttyekārṇṇave nijeprajāṁ vīryyodare rakṣan niveśyāśeta viṣṇuvat ||XCVII. [metre: anuṣṭubh]yas saṁrakṣyāśritān yatnād unmamāthoddhatāmvudhimmandaro niṣpipeṣābdhau śritān svabhrāntipātitān ||XCVIII.[metre: anuṣṭubh] kva nu vistārito yena guṇaughaḥ kāmato jagat vāmanaikapadākrāntimātram ekaikaśo yadā ||XCIX. [metre: anuṣṭubh]yudhiṣṭhiranirastena satyena raṇamūrddhanibhīṣmo dr̥ḍhavratatvena yo marṣād iva sevitaḥ ||C. [metre: anuṣṭubh, pāda a na-vipulā: ~ ~ - - ~ ~ ~ -]hatamittrīkr̥tanr̥paṁ rājyarandhraparaṅ kalimyo jaghāna jaghanyāśaṅ kr̥taghnānān durantatā ||CI. [metre: anuṣṭubh]kareṇendradhanur bhānur vvātābhrābhyām adarśayatpadā yas tu namadbhūpaśironekamaṇitviṣā ||CII. [metre: anuṣṭubh]antarvvahirarīñ jitvā kr̥tvā yas sadguṇodayamdattvā lokaṁ yaśaḥpūre jagaccittaguhāṅ gataḥCIII. [metre: mālinī]lalitadalasahasran tīrakāsphālanenasphaṭikaphalakaphullair ullasadbhis taraṅgaiḥtaṭakusumarajobhiḥ kesarālaṁ patadbhi-s sa kajam iva vidhātus tat taṭākañ cakhāna*** CIV. [metre: upajāti]sa cāgrayāyī dadatāṁ samastāṁ-s tān bhāvinaḥ kambujabhūbhr̥dindrānpunaḥ punar yyācata ity ayaṁ va-s svadharmmasetuḥ paripālanīyaḥ ||CV. [metre: upajāti]avekṣya māṁ svalpataṭākapālā-n naitān hareyus tadupaplavas syātsaro pi guptan dhanadasya yatnā-t kuto pi bhīmas sahasonmamātha ||CVI. [metre: upajāti]bhuvas taṭākastanajaiḥ payobhi-s saṁvarddhitā ye taruvālavatsāḥvayassvarāvyaktakalapralāpā-s tān akṣataṁ rakṣata pāpasarppāt ||CVII. [metre: upajāti]ślāghyāni ratnāny api yācakebhyodadaty asaṅgan dadatāṁ varā yeete bhavanto jalamātram atrakathan na mahyaṁ vitareyur eva ||CVIII. [metre: upajāti]jñātañ ca satyaṁ mr̥tir eva yācñārājño viśeṣeṇa tathā pi sāstudharmmasya hetor mmaraṇaṁ hi śastaṁsatām atas tyāgina eva yāce || ***