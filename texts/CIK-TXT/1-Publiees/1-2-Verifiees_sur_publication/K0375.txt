K. 375/ 1108 śaka (Prasat Ta Muean Toch, Surin province, Thailand)

% KC: This is a stela from a hospital under the reign of Jayavarman VII. The text is given after Finot 1903, p. 460. The parts of the text which are identical to those of K. 368 are simply copied and pasted between **. They have to be verified on the estampage.

Estampage EFEO 430

Face A

** I. [meter: anuṣṭubh]
(A1) namo vuddhāya nirmmāṇadharmmasāmbhogamūrttaye
(A2) bhāvābhāvadvayātīto dvayātmā yo nirātmakaḥ
 
II. [meter: anuṣṭubh]
(A3) bhaiṣajyaguruvaiḍūryyaprabharājajinan name
(A4) kṣemārogyāṇi janyante yena nāmāpi śr̥ṇvatām

III. [meter: upajāti]
(A5) śrīsūryyavairocanacaṇḍarociḥ
śrīcandravairocanarohiṇīśaḥ
(A6)rujāndhakārāpaharau prajānāṁ
munīndrameror jayatām upānte
% In pāda d, K. 368 has uhante instead of upānte (Finot).

IV. [meter: upajāti]
(A7) āsīn nr̥paś śrīdharaṇīndravarmma-
devātmajaś śrījayavarmmadevaḥ
(A8) jāto jayādityapureśvarāyāṁ
vedāmvaraikendubhir āptarājyaḥ

V. [meter: upajāti]
(A9) niśśeṣarājanyaśirovataṁsa-
pādāmvujas saṁyati saṁhr̥tāriḥ
(A10) paryyagrahīt sadguṇaratnabhūmāṁ
yatkīrttihārāṁ vasudhāṅganāṁ yaḥ

VI. [meter: upajāti]
(A11) sadāmudā varddhitadānavāris
sadānavarddhipriyasaṁpadāḍhyaḥ
(A12) naṣṭyāhavaiḥ kliṣṭasurārikānto
yaḥ kr̥ṣṇakalpo py avadātavarṇaḥ

VII. [meter: upajāti]
(A13) yo bhyarthitāṁ bhūpatibhir durāpāṁ
lakṣmīm upekṣya yam abhyupetām
(A14) dikṣu drutāṁ hlādayati sma kīrttim 
aho vicitrā rucir indriyāṇām
% In pāda b, K. 368 has svayam instead of yam (Finot). 

VIII. [meter: upajāti]
(A15) yaṁ vīkṣya dhāmnā vijite pi nāthe 
vuddhveva kāntyā vijitañ ca kāmam
(A16) śucan tyajantyo nijanāma sārthaṁ
 vandhīkr̥tāripramadāḥ pracakruḥ

IX. [meter: upajāti]
(A17) puṇyāyuṣaḥ kṣīṇatayā yuge ntye
kṣayaṅ gatāyāṁ kṣayavat prajāyām
(A18) prajāpatiḥ prāgyugavad vitene
yo bhyutthitiṁ pūrṇavr̥ṣāṁ samr̥ddhām

X. [meter: anuṣṭubh] 
(A19) buddhyā svarggīkr̥tāṁ pr̥thvīṁ matvā maraṇadūṣitām
(A20) martyānām amaratvāya yo diśad bheṣajāmr̥tam

XI. [meter: anuṣṭubh]
(A21) puṣyaṅ kr̥tī kr̥tīkr̥tya pūrṇāṅgaṁ yo karod vr̥ṣam
(A22) rājavaidyācikitsyāṅghribhaṅgan triyugadoṣataḥ

XII. [meter: anuṣṭubh]
(A23) jitvānyagopativr̥ṣaṁ svairan tribhuvanāṅgane
(A24) jr̥mbhate ninadan dhīraṁ vr̥ṣo yatpuṣkalīkr̥taḥ

Face B

XIII. [meter: anuṣṭubh] 
(B1) dehinān deharogo ya[n na svaro]go rujattarām
(B2) rāṣṭraduḥkhaṁ hi bhart(r̥̄)ṇān duḥkhan duḥkhan tu nātmanaḥ

XIV. [meter: anuṣṭubh, pāda c bha-vipulā: - - ~ - - ~ ~ -]
(B3) āyurvedāstravedeṣu vaidyavīrair viśāradaiḥ
(B4) yo ghātayad rāṣtrarujo rujārīn bheṣajāyudhaiḥ

XV. [meter: anuṣṭubh, pāda c bha-vipulā: ~ - ~ - - ~ ~ -]
(B5) sarvveṣām aparādhān yas sarvvataḥ pariśodhayan
(B6) yugāparādhena rujām aparādhān vyaśodhayat

XVI. [meter: anuṣṭubh, pāda a bha-vipulā: - - ~ - - ~ ~ -]
(B7) sārogyaśālaṁ parito bhaiṣajyasugataṁ vyadhāt
(B8) sārddhañ jinaurasābhyāṁ yas sadāśāntyai prajārujām

XVII. [meter: anuṣṭubh]
(B9) sa vyadhād idam ārogyaśālaṁ sasugatālayam
(B10) bhaiṣajyasugatañ ceha dehāmvarahr̥dindunā

XVIII. [meter: anuṣṭubh] 
(B11) so tiṣṭhipad imau cātra rogiṇāṁ rogaghātinau
(B12) śrīmantau sūryyacandrādivairocanajinātmajau

XIX. [meter: anuṣṭubh]
(B13) cikitsyā atra catvāro varṇā dvau bhiṣajau tayoḥ
(B14) pumān ekaḥ striyau ca dve ekaśaḥ sthitidāyinaḥ **

XX. [meter: anuṣṭubh]
(B15) nidhipālaḥ pumān eko (bheṣajānāṁ vibhāja)kaḥ
(B16) vrīhibheṣajakāṣṭhānā(ṁ grāhakas tadpra)dāyinaḥ

XXI. [meter: anuṣṭubh]
(B17) pācakau pattrak(ārau dvau de)vāgāraviśodhakau
(B18) narau vāriprad(au pattraśalā)kākāsṭhadāyinau

XXII. [meter: anuṣṭubh]
(B19) dvau ca bhaiṣajya(pākaidhajala)dau bheṣajapradāḥ
(B20) ārogyaśālarakṣāś ca pañca te paricārakāḥ

XXIII. [meter: anuṣṭubh] 
(B21) piṇditā daśa teṣān tu sthitidā ekaśaḥ pumān
(B22) strī caikā dve striyau vāritāvabheṣajamardike

XXIV. [meter: anuṣṭubh]
(B23) dve tu vrīhyavaghātinyau (m)iśrās tāḥ paricārikāḥ
(B24) (catas)ras sthitidāyinyāv etāsām ekaśaḥ striyau

Face C

XXV. [meter: anuṣṭubh] 
(C1) te sarvve pinditās sārddhaṁ sthitidair bhiṣagādayaḥ
(C2) caturvviṁśatir ākhyātā narā ṣaddviṁśatis striyaḥ

** XXVI. [meter: anuṣṭubh] 
(C3) taṇḍulā devapūjāṅśā ekadroṇā dine dine
(C4) śeṣā yajñāḥ pradātavyā rogibhyaḥ prativāsaram **
% KC: This stanza is numbered XXVII in K. 368.

XXVII. [meter: anuṣṭubh] 
(C5) grāhyan trivelam anvapdan nidhānān nr̥pater idam
(C6) pratyekañ caitrapūrṇamyāṁ śrāddhe cāpy uttarāyaṇe

XXVIII. [meter: anuṣṭubh]
(C7) sārddhadvivimvikā caikā gobhikṣā jālam amvaram
(C8) raktāntapārśvam ekañ ca dhautāmvarayugadvayam

XXIX. [meter: anuṣṭubh]
(C9) pratyekan tripale kr̥ṣṇātakke dve sikthadīpakaḥ 
(C10) ekas tripalakaś caikapalāś catvāra ekaśaḥ

XXX. [meter: anuṣṭubh]
(C11) madhuprasthadvayaṁ grāhyan tilaprasthadvayan tathā
(C12) kuduvatrayamānan tu ghr̥taṁ proktam athauṣadham

XXXI. [meter: anuṣṭubh]
(C13) yavāṇīpippalīreṇupunnāgāḥ pāda ekaśaḥ
(C14) sadvimāṣā jātīphale dve karppūran trivimvakam

XXXII. [meter: anuṣṭubh, pāda a ra-vipulā: - ~ - - - ~ - -]
(C15) kotthajīrṇaksārahiṅgupratyekau taccatuṣṭayam
(C16) trimāṣaṁ śarkkarāyās tu palam ekaṁ sapādakam

XXXIII. [meter: anuṣṭubh, pāda a na-vipulā: ~ - - - ~ ~ ~ -]
(C17) trayas sattvāḥ jalacarāḥ daṅdaṅsākhyā athaikaśaḥ
(C18) śrīvāsañ candanan dhānyaṁ śatapuṣpan tripādakam

XXXIV. [meter: anuṣṭubh, pāda c na-vipulā: - - - - ~ ~ ~ -]
(C19) elānāgarakarkkolamaricaṁ kuduvaṁ smr̥tam
(C20) ekaikaṁ te dvikuduve dve pracīvalaśarṣape

XXXV. [meter: anuṣṭubh, pāda c ma-vipulā: - - - - - - - -]
(C21) tvag ekamuṣtir dārvy ekā pathyā viṁśatir aṣṭa ca
(C22) kandaṅ harlāy jansyaṅ dārucchavyaṁ syād ekaśaḥ palam

XXXVI. [meter: anuṣṭubh, pāda a ra-vipulā: ~ - ~ - - ~ - -]
(C23) tripādako mittradevo grāhyo dvikuduvaṁ madhu
(C24) tāvān guddo tha sauvīraṁ sapādaṁ kuduvatrayam

Face D

** XXXVII. [meter: anuṣṭubh] 
(D1) dvau yājakau tadgaṇakaś caikas te dharmmadhāriṇaḥ
(D2) trayo niyojyāś śrīrājavihārādhyāpakena ca ** 
% KC: This stanza is numbered XXXVIII in K. 368.

XXXVIII. [meter: anuṣṭubh]
(D3) pratyapdan daśahastānān deyan teṣu yugatrayam
(D4) (vāsa)sān navahastānāṁ yugmāni (dvā)daśakaśaḥ

XXXIX. [meter: anuṣṭubh]
(D5) pratyekan nava khāryyaś ca tandulānān tathaikaśaḥ 
(D6) sārddhaikakaṭṭikaṁ pātratritayan trāpuṣaṁ smr̥tam

** XL. [meter: upajāti]
(D7) varānyavr̥ṇḍāgrasaro pi rājā
prajārthacintājanitārthibhāvaḥ
(D8) bhūyo py asau yācata ity ajasraṁ
praditsataḥ kamvujarājasiṁhān

XLI. [meter: upajāti]
(D9) kr̥taṁ mayaitat sukr̥taṁ bhavadbhis
saṁrakṣaṇīyaṁ bhavadīyam etat
(D10) puṇyasya kartuḥ phalabhāk prakr̥ṣṭaṁ
saṁrakṣitety uktam idaṁ hi vr̥ddhaiḥ

XLII. [meter: upajāti]
(D11) yo rājadhānyān nihitaḥ prabhutve
mantrī sa evātra niyojanīyah
(D12) na preṣatavyā iha karmmakārāḥ
karādidāneṣu na cānyakāryye

XLIII. [meter: upajāti]
(D13) pratyagradoṣā api dehinas te
na daṇḍanīyā iha ye praviṣṭāḥ
(D14) te daṇḍanīyās tu na marṣaṇīyā
ye prāṇihiṁsāniratā ihāsthāḥ

XLIV. [meter: upajāti]
(D15) jagaddhitātyarthakr̥pas sa rājā
punar vabhāṣe pranidhānam etat
(D16) bhavābdhimagnāñ janatāṁ samastām
uttārayeyaṁ sukr̥tena tena

XLV. [meter: upajāti]
(D17) ye kamvujendrāḥ kuśalānuraktā
imāṁ pratiṣṭhāṁ mama rakṣitāraḥ
(D18) te sānvayāntaḥpuramantrimittrā
nirāmayaṁ mokṣapuraṁ labheran 

XLVI. [meter: sragdharā]
(D20) nānādivyāṅganābhir viracitaratibhir bhūridivyopabhogair
(D21) - vyeyur divyadehā diśi diśi ~ ~ jās tejasā tejayantaḥ
(D22) dār - itvā samantād acalita ~ ~ - svagra - - ~ - ṇa
(D23) ye - - - ~ - - ~ kuśalada ~ aṁ puṇyam etan madīyam **
