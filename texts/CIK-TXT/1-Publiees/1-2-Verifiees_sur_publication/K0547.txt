K. 547/xī śaka (Prasat Chrung Nord-Est, Angkor Thom)

IC IV, p. 250

Estampage EFEO n. 370

Texte :

Face A

I-XVIII. (A1-A36) = stèle du sud-ouest et du nord-ouest

XIX. 
(A37) @ netrāgnidagdham apakāridhiyā bhavānyā
 - - s. rāmam upakāriṇam eva nūnam
(A38) vuddhvā cirād anuśayī tam atīva kāntaṁ
bhāgyādhikaṁ yam asr̥jat punar indumauliḥ

XX.
(A39) @ janyotsave yena vapurvilāsa-
vāmā gr̥hītā sumanobhirāmā
(A40) narendrakanyeva rarāja ratnā-
kāramvarāḍhyā karadāyinī bhūḥ

XXI.
(A41) @ cūrṇnīkr̥tadviṭprahitāyudhaṁ yad-
vakṣo vimarddakṣamam ājilakṣmīḥ
(A42) vuddhveva digvāraṇakumbhapīna-
kucopamarddam bhr̥śam āliliṅge 
% kucopamarddam  : lecture douteuse (GC).

XXII.
(A43) @ dūre jitārer ativīryyabhājo
yasyāspr̥śantī dviṣato py ajasram
(A44) nakhāṁśunā khaḍgalatānuraktā
dviḍasradhāre snapiteva reje

XXIII.
(A45) @ madād adhr̥ṣyo yudhi bhārggavo yad-
vīryyāvarugno kr̥ta somapānam
(A46) sadyo dyusaddhiḥ saha bhārggavīya-
madakṣataujās tu vr̥ṣā bhiṣagbhyām

XXIV.
(A47) @ girau śayāno giriśaḥ payodhir 
virśrāṇitaśrīr api digvidiksthaḥ
(A48) diṅnāga ityādi vacobhir ukto
vanaṁ druto yadripur ātmacāraiḥ
% Vanaṁ : lecture douteuse (GC).

XXV.
(A49) @ vasundharā bhūrivasūny asūta
dīptaujasā yasya bhr̥śaṁ sametā
(A50) himāṁśutigmāṁśumaṇī yathendu-
bhāsvatkarābhyāñ jala - ⏑ - hau
% dīptaujasā : ou niṣṭhau° (GC).

XXVI.
(A51) @ yasyābhirāmair api rājakanyā
hartuṁ mano nāṭyarasair na śaktāḥ
(A52) sadvr̥ttagītyaiva maho nadantī
vrahmādiceto harate tu kīrttiḥ
% nadantī : lecture douteuse (GC).

XXVII.
(A53) @ manye manoramarucām upamānasr̥ṣṭe
kāme maheśvarahate dhr̥tatīvratāpa[m]
(A54) śobhāvadhin nijavidher dr̥ḍhatārthavāmaṁ
dhātā tam īśajayinaṁ vidadhe punar yam
% upamānasr̥ṣṭe : ou upadhāna, lecture très douteuse (GC).
% tam : ou kam (GC).

XXVIII.
(A55) @ sarvvatra sakto haraṇe pi lakṣmyāḥ
bhr̥śan dviṣatsv eva valāvr̥tiṁ yaḥ
(A56) tatāna vandhuṣv api kauraveṣu
 = - . iyo dviṭsv api dharmmarājaḥ

XXIX.
(A57) @ śāstrāmvudhir vidhi ⏑ . ājivivādañ cala
 - - lapuñjakala - ⏑ ⏑ - ⏑ - - 
(A58) yat kumbhayonipaṭudr̥ṣṭyudayasthitas tu
 - - ⏑ - ⏑ ⏑ ⏑ - ⏑ ⏑ - ⏑ - - 

XXX.
(A59) @ sūkṣmārthaśāstraparidr̥ṣṭaśubhā ⏑ .eṣu
 - - ⏑ - ⏑ ⏑ ⏑ - ⏑ ⏑ - ⏑ - -
(A60) dr̥ṣṭaśruteṣu ⏑ ⏑ - ⏑ ⏑ yāni - - 
 - - ⏑ - ⏑ ⏑ ⏑ - ⏑ ⏑ - ⏑ - -

Face B

XXXI.
(B1) @ vr̥ṣapriyo yo bhuvanavyavasthām
acoditaḥ kena cid apy akārṣīt
(B2) bhavas tu devasthitaye smareṇa
sañcoditas tan tarasāpy adhākṣīt

XXXII
(B3) @ hatvārinādañ jagatāṁ vidhāya
saukhyañ ca yaḥ prāpa sukhaṁ haris tu
(B4) naivāhatebho pi payodanādaṁ
śrutvādrilīno pi va yadyaśo riḥ
% va : Corr. ca (?) (GC).

XXXIII
(B5) @ [d]vāv īśvarau bhūtiyujau vr̥ṣasthāv
īśo mahībhr̥dduhitur haro yaḥ
(B6) dr̥ktejasā kāmajayīndumaulir 
ādyo paraś cārutayenduvaktraḥ 





















