K. 661/xie s. (règne d’Udayādityavarman II) (Prasat Khna)

Estampage EFEO n. 790

Texte : [G. Gerschheimer]
Base : IC I, p. 197 sq.

Métrique :

Anuṣṭubh
Proportion de vipulā : 
na-vipulā : 6c, 13a,
ma-vipulā : 8a, 9c,

I*. [mandākrāntā : - - - - / ⏑ ⏑ ⏑ ⏑ ⏑ - / - ⏑ - - ⏑ - - ]
(A) iṣṭaṁ vyomāmvunidhiguṇitaṁ sa*hr̥tan trir bhavatv e-
(B) veṣṭenaitena śaraguṇitenā ⏑ - - ⏑ - =
(C) - - - - ⏑ ⏑ ⏑ ⏑ ⏑ - - ⏑ - - ⏑ - =
(D) - - tvāt khyātan ⏑ vi ⏑ vandyam ādyan namadhvam //
% sa*hr̥tan : vérifier.

II*. [sragdharā : - - - - ⏑ - - / ⏑ ⏑ ⏑ ⏑ ⏑ ⏑ - / - ⏑ - - ⏑ - - ]
(A) iṣṭaṁ vyomārirāmair guṇitam apahr̥tan tena saṁvarddhitenai-
(B) veṣṭena dviddguṇābhyām api gagaṇacaturbhiś śarāmbhonidhibhyāṁ
(C) - - - - ⏑ - - ⏑ ⏑ ⏑ ⏑ ⏑ ⏑ - - ⏑ āpy eva lavdhair
(D) uktāś śaktīr viditvā namata tadadhipān muktibhuktyutkabhāvāḥ //
% (Trad. GC) : Que le nombre supposé, multiplié par les (3) Rāma, les (6) ennemis et le Ciel (0) (= 360), diminué (de la somme) de ce nombre supposé avec les (3) guṇa et les (6) ennemis (= 36), le nombre 4 et le Ciel (= 40), les (5) Océans et les (5) flèches (= 55) connaissant les Çakti indiquées ainsi par les quotients, honorez leurs maîtres, ô vous qui désirez jouir de la délivrance.

III*.
(A) yeṣāṁ varggā navāharniśaśaradudayāny aṅkahārāṇi lavdhais
(B) tithyādīṣṭan na vighnaṁ br̥tamalam uditan tat saśeṣo ṅkahār.
(C) - - - - ⏑ - - ⏑ ⏑ ⏑ ⏑ ⏑ ⏑ - - ⏑ - - ⏑ - — s
(D) tithyādyaṁ vānyamārgas trihr̥tipadavaśās te pi śambhoḥ padāni //

I.
(1) @ // namaś śivāya yasyāṅśās sadā śarvvādilakṣaṇāḥ
(2) niyoktrātmādibhāvena veditavyā mumukṣubhiḥ //

II.
(3) namaś śivāya yenāntaḥpradhānagraṇṭhivāsinām
(4) jñānānurodhato vandhamokṣāyeśo niyujyate //

III.
(5) śivānte kālavahnyādāv ekāhaṁ yadgatāgatam
(6) ekaviṅśatisāhasraṁ ṣaṭśatan taṁ śivan name //

IV.
(7) namaś śivāya yasyātmabhāvo bhāveṣu dehinām
(8) mocakaś śaktivaddhānāṁ hriyeva jñātamātrakaḥ //

V.
(9) viṣṇun namadhvaṁ yadvakṣo nukaroti sakostubham
(10) madhyabhāgoptamāṇikyamahānīlopalaśriyaḥ //

VI. [c. na-vipulā : ⏑ - ⏑ - ⏑ ⏑ ⏑ - ]
(11) ajan namāmi yo vakti samaṁ vedā*ś caturmukhaiḥ
(12) catuṣpayodhiyugapaddhvānasyānukr̥ter iva //
% vedā*ś : vérifier.

VII.
(13) āsīc chrīsūryyavarmmeti rājā rājīvalocanaḥ
(14) sadānukr̥tapadmarddhividhyādidinakr̥dguṇaḥ //

VIII. [a. ma-vipulā : - - ⏑ - - - - ⏑ ]
(15) sarvvānavadyaṁ yaṁ vīkṣya dhātety ākulamānasaḥ
(16) aho ahaṁ vr̥hanmohaḥ kāntakāmadhiyā dhruvam //
% (Trad. GC :) Le voyant absolument irréprochable, le Créateur s’écria, l’esprit confondu : « Ah ! me voici certainement en proie à l’affolement causé par l’amour de cet être si beau ! ».
La traduction de Coedès semble devoir être revue
Noter l’absence de sandhi pour aho en c (pragr̥hya).

IX. [c. ma-vipulā : - - ⏑ - - - - ⏑ ]
(17) yasmād vapuṣmato nūnañ ced avidrāvitā ratiḥ
(18) vācāpy aśocan nātmīyabharttāram amr̥totthitam //

X.
(19) dhātrā hr̥tārddhadehābhyāṁ pr̥ktayoś śarvvaśārṅgiṇoḥ
(20) mahovīryyamahimnā yas tayos tulyo nunirmmitaḥ //

XI. [a. na-vipulā : - ⏑ - - ⏑ ⏑ ⏑ - ]
(21) hlādatāpaikanilayo yo yogenendusūryyayoḥ
(22) kṣatradharmmasya rakṣārthan nirmmito nv avjayoninā //

XII.
(23) vidyā damūnaso nyatra sthitā śokāt kr̥śā dhruvam
(24) tadvadūhāmr̥taṁ pītvā punaḥ puṣṭāsa yatra tu //

XIII. [a. na-vipulā : - ⏑ - - ⏑ ⏑ ⏑ - ]
(25) hr̥tsarasy āgamasudhāśuddhe haṅsagatin dhruvam
(26) yasyāvasan mukhāmbhoje sarasvaty anukurvvatī //

XIV.
(27) sarvvathā sarvvadā lokyaprajānāṁ yo pi mocayan
(28) sarvvāḥ parāhatīr nnityaśivatattvāvalokanaḥ //

XV. [a. na-vipulā : - ⏑ - - ⏑ ⏑ ⏑ - ]
(29) nūnam anyonyavikr̥tā yasya tristriya īdr̥śaḥ
(30) śāntā śrīś ca bhr̥śaṁ paṭvī vāk kīrttir yyatsadāgatiḥ //

XVI.
(31) yasyāṅgataś cyute vārivindau rājyābhiṣecane
(32) sarvvāṁ mahīṁ vihāyāśu tāpo gād dviṣatāṁ manaḥ //

XVII.
(33) kāmaṁ sūryyābhidhānena yadbhr̥tyāmbhojabhūtayaḥ
(34) udyatā varddhitā yena vādhitaṁ vairikaumudam //

XVIII.
(35) yadyātroddhūtadhūlībhir bhuvane sāndhakārite
(36) aviśeṣāṇi bhūtāni prāk sr̥ṣṭer abhavann iva //

XIX.
(37) yathā sarvvānavadyāṅgī ramaṇī sumanoramā
(38) rataye vidhina dattā tathā yasyārivāhinī //

XX.
(39) pūrṇṇākr̥ṣṭadhanurmmadhyasthitaṁ yam iva dhūrjjaṭim
(40) tripurānte rayo vīkṣya menire nāśam ātmanaḥ //

XXI.
(41) vijigīṣo raṇe yasya śastrarāśiḥ pareritaḥ
(42) autsukyābhimukhīkarttā kāntāpātitamālyavat //

XXII.
(43) tīkṣṇasarvvaprahāro yas sarvvaprāṇakr̥taḥ paraiḥ
(44) strīdantanakhapīdās sa yam avedayad āhave //

XXIII.
(45) kadalīdalavad vairivīrān kr̥ntan raṇe kr̥tī
(46) dambholimayadehā*ṅs tān valī cchetum iyeṣa yaḥ //

XXIV.
(47) riraṅsor yyasya lakṣmyājāv aṅge khadgo dviddāhitaḥ
(48) paṭīyā*ṅś codayām bhāvam āsa danta iva striyāḥ //

XXV.
(49) samudrād utthito vahnir bhūtānān dahanakṣamaḥ
(50) yathā tathājisamaye yadroṣād vīravidviṣām //

XXVI.
(51) didhakṣan kālahutabhuk prāyaḥ prāk sa*ṅhr̥ter iva
(52) mātrācitacitāñ jantūn ājau yatkbadgam āvasat //

XXVII.
(53) yadbhinnebhapatir bhedavegotkarṣamudeva tam
(54) asevata dvidhātanvā pārśvayor āśu sa*ṅyuge //

XXVIII.
(55) tatkāle gagaṇe yasmai prauḍhocchedārimūrddhabhiḥ
(56) rāhvābhais trāsitas sūryyaḥ kroddhevāntarddhibhāg abhūt //

XXIX.
(57) punarmmiśreṣu khaṇḍeṣu vegacchinnamahādviṣām
(58) śaithilye klīvam āśaṅkya tatrasus svavalāni yam //

XXX.
(59) eko viṣṇur yyathā nīraikārṇṇave mahimottamaḥ
(60) janye yo bhinnavīrārilohitaikārṇṇave tathā //

Face B

XXXI.
(1) yattejogarudāsyena parānīkaniṣādake
(2) jagdhe saśaraṇo yāvā*ṅs tavān mukto dvijo yathā //

XXXII.
(3) aśrāntānyonyaśastraughaprahāre pakṣayor vvale
(4) dvandvayuddhe ninādena yo bhañjat paravāhinīm //

XXXIII.
(5) rājñām anaśyad yaṁ prāpya tejo rkan tamasām iva
(6) siṅhañ ca kariṇān tārkṣyam ahīnāṁ śikhino vanam //

XXXIV. [a. na vipulā : - ⏑ - - ⏑ ⏑ ⏑ - ]
(7) yasya tejassu bhuvane vitateṣu dviṣadgaṇāḥ
(8) vilalīnā yathārkkasya candrasya timirāṇy api //

XXXV.
(9) bhasmaśeṣo yathā kāṣṭho jvālāvantaṁ hutāśanam
(10) nāmaśeṣas tathā vairī prāpya yan tatatejasam //

XXXVI.
(11) divyākāreṇa muñcantam astram ājau yam uddhatam
(12) dviṣo vīkṣya maheśādimūrttiṁ matvā pradudruvuḥ //

XXXVII.
(13) yāduḍhāṁ yān dharān dūre valād bhūpā jighr̥kṣavaḥ
(14) nirīkṣya taṁ sarvvaguruṁ tāṁ svamaulibhir ārccayan //

XXXVIII.
(15) vihāya kṣmābhr̥to lakṣmīr jitān ājau yam āgatā
(16) dussādhyendum iva prātas sutarāṁ tīkṣṇatejasam //

XXXIX.
(17) lakṣmyā nananda na tathā kāndiśīkena dattayā
(18) yathāttadvandvayuddhena bhinnasvaṅgena yo riṇā //

XL.
(19) ātmodbhavāvdhyatulitair dhairyye bhūpair nu rakṣitā
(20) calā śrīr yyena tattulyadhairyyeṇācalatān tv agāt //

XLI.
(21) kāleyāgasadurggāvdhau majjantīm uddharan dharām
(22) yo pi dviṣadbhir mmadhubhitstuto laṁ śakticoditaiḥ //
% kāleyāgasadurggāvdhau : āgasa n'est donné par aucun lexique. peut-être faut-il corriger °āgasi (IC).

XLII.
(23) varṇṇāsthālaṅkr̥tā yasya mantriyogaguṇānvitāḥ
(24) dhāmneśasyābhimatadāḥ prajā mantrā ivorjjitāḥ //

XLIII. [a. na-vipulā : - - - - ⏑ ⏑ ⏑ - ]
(25) bhāsvanmūrttiḥ paṭurucir yyo pi sadbhir udīritaḥ
(26) bhr̥tyeṣv amr̥tasāraughavarṣī rājendur ojasā //

XLIV.
(27) yas sūryyendumayo lokan dhāmatīkṣṇāṅsudīpitam
(28) kr̥payeva yaśaścandraśociṣāhlādayat samam //

XLV.
(29) rāmārjunaraṇād ūrdhvam antakaṁ suvubhukṣitam
(30) sopavāsam ivājau yas toṣayām āsa vairībhiḥ //

XLVI.
(31) āmārggārddhād api karair ānītaiḥ karadāyibhiḥ
(32) yo vadanyo rthino nviṣya niśśeṣaṁ samakalpayat //

XLVII.
(33) samrāji yatra suptānāṁ nr̥ṇām ekākinām api
(34) nāranye kena cid dhastāt sahasā riktham āhr̥tam //
% samrāji : Ce mot est gravé en surcharge sur un groupe de caractères préalablement grattés dont il reste visible un signe de voyelle i à gauche de celui de °ji (IC).

XLVIII.
(35) śrutyā yenārayo nītās savāhyābhyantarā hatim
(36) vivasvatā tamāṅsīva dehabhāgbhāñjibhānubhiḥ //

XLIX.
(37) sānukrośasya samrājo yasyālpāpi prajāvipat
(38) vavādhe svadhr̥tīs sarvvāḥ pīdā tīvreva rugbhavā //

L.
(39) sa*ṅlakṣeṇa saman nītāḥ sevino yena saṁpadaḥ
(40) karasparśena padmāni projjr̥mbhām iva bhānunā //
% sa*ṅlakṣeṇa : ce mot ne figure pas dans les lexiques (IC).

LI.
(41) duḥkhāni sādhubhr̥tyānāṁ yo manāg api na kṣamaḥ
(42) hantuṁ sadvīpabhūsārair api nāram anandyata //

LII.
(43) guṇena kena cij jātulakṣitā yena sadguṇāḥ
(44) guṇisatkārakāleṣu guṇagr̥hyeṇa nāsmr̥tāḥ //

LIII.
(45) sudhāsrutam ivoktiṁ yaṁ muñcantam anuśāsane
(46) bhaktito menire bhr̥tyā guruṁ vā pitarāv api //

LIV.
(47) dātur yyasyāpy avicchinnaṁ prādur āsan punaḥ punaḥ 
(48) dānaurjjityārjjitānīva vasūni vasuveśmasu //

LV.
(49) vighasāśī vaśī bhaktakāle pi kṣāmakukṣikān
(50) bhr̥tyān saṁbhojya bhojyāgraiḥ paścād āśnān mitāñ ca yaḥ //

LVI.
(51) suparvvasūpavāsī yo bhāratādikathārataḥ
(52) prāyeṇa trīṇi cāhāni dhyānābāro maheśvaraḥ //

LVII.
(53) vālye pi kurvvate kañ cid guṇaṁ yo guṇavatsalaḥ
(54) dhanāny atarkyalābhāni vividhāni dadau mudā //

LVIII.
(55) cāritramantravīryyeṇa yasya jānapadādikāḥ
(56) ākr̥ṣṭasvīkr̥tā naicchan pratigantuṁ svadeśakān //

LIX.
(57) sādhūnāṁ guṇavātsalyāt sānukampo gatāyuṣām
(58) yaḥ pradiṣṭair dhanair yyajñaṅ kārayām āsa mānyadhīḥ //

LX.
(59) yo naśakad r̥ṇī dātum uttamarṇāya rikthakam
(60) r̥ṇamuktyai dhanan tasmai yo dāt prāyo nukampayā //

LXI.
(61) śivapūjāviśeṣo pi śāstroktaś śrutamātrakaḥ
(62) dhiyā viracito yasya śivāṁśasyākhilocitaḥ //

Face C

LXII.
(1) mahābhyāgatapūjādīn dharmmācārān yathāvidhi
(2) sarvvaśāstrārthakuśalo lokaiḥ sarvvair akārayat //

LXIII.
(3) maulo pi bhaktiyukto pi mahāsaṁpadvivarddhitaḥ
(4) tyāginā yena santyaktaḥ kr̥paṇaḥ kr̥tadoṣavat //

LXIV.
(5) svopabhogyasamānāni sarvvabhojyāni yo diśat
(6) śivāya sāgnaye sarvvarasavanty anuvāsaram //

LXV.
(7) samr̥ddho yo pi pūrvvebhyo bhūpebhyo dhanasañcayam
(8) prāyaḥ prāyacchad arthibhyo dārupātrāvaśeṣabhāk //

LXVI.
(9) yo dānayuktarikthānāṁ hāriṇāṁ viparītakr̥t
(10) priyo pi ripuvat tyaktas sa yena tyāgaśauryyataḥ //

LXVII.
(11) senāpatīn mahāvīrān anukūlān yaśodhanān
(12) yo nayat saṁpadāṁ bhūmnā bhūpates tulyabhogatām //
% saṁpadāṁ : vérifier le ā.

LXVIII.
(13) vratasthaṁ śivabhaktaṁ yo doṣavantaṁ pramādataḥ
(14) śivabhaktiparaḥ prāyo daṇḍyan daṇḍād āmocayat //

LXIX.
(15) yathāvr̥ddhaṁ yathābhaktaṁ yathāvaṅśaṁ yathāguṇam
(16) prīṇitās sevino yena na parasparavādhinaḥ //

LXX. [c. na-vipulā : - ⏑ - - ⏑ ⏑ ⏑ - ]
(17) nyāyavādān nirastasya hetunā yena kena cit
(18) nyāyagr̥hyeṇa sahasā vimuktir bhayataḥ kr̥tā //
(Trad. GC) : Celui qui avait été rejeté hors du droit raisonnement, il le délivrait promptement du danger, par quelque argument saisissable par le raisonnement.

LXXI.
(19) dvayaṁ śivākulaṁ yena dvau śakty āprāpitau sadā
(20) ānamrobhūpatī rājyam anānamro mahāvanam //

LXXII.
(21) karttum uktavate dharmmam api mithyāprayogataḥ
(22) atīvadharmmatātparyād yo dāt prāyo rthitan dhanam //

LXXIII.
(23) yathāmarendre vajritvaṁ śūlitvaṁ śaṅkare harau
(24) cakritvam arthyam īdyaṁ vai tyāgitvaṁ yatre sat tathā //

LXXIV.
(25) śivārcanāgnihotrāditapasyāsādhanāni yaḥ
(26) mantratantrāṇi saṁśodhya vidhaye'rañjayad dhiyā //
% simple daṇḍa après yaḥ ?

LXXV.
(27) śaivañ jyotir ajādyair yyas sayatnair lavdhadarśanam
(28) sūkṣmaśarvvaprasādena sadāpaśyad ayatnakam //
(Trad. GC :) La lumière (de la doctrine) çaiva, dont la vision n’a été obtenue par l’Incréé (Brahmā) et les autres dieux qu’aux prix d’efforts et par la faveur subtile de Çiva, il la voyait constamment sans effort.

LXXVI.
(29) yuktamukto maheśo yas tapasyāsādhanaṁ vidhim
(30) sādhūkr̥tyakr̥todyogair yogibhir yyad akārayat //

LXXVII.
(31) yaccāritrasudhāsvādavivarddhitavalā vidhau
(32) suduścarāṇān tapasān nāyāsaṁ yogino smaran //

LXXVIII.
(33) bhaktiniṣṭhāś ca bhūyiṣṭhā viprādyāḥ kavayo janāḥ
(34) svayatnārjjitapuṇyānāṁ phalaṁ yasmai nyavedayan //

LXXIX.
(35) sarvvaśāstreṣu śīrṇāni vidheyāni cirāya yaḥ
(36) punaḥ sa*ṅsthāpayām āsa yathāvat kartr̥vad dhiyā //

LXXX.
(37) abhaktir nirguṇaḥ kāmo dagdhaḥ kāntas triśūlinā
(38) itīva sr̥ṣṭo yo dhātrā śaivo rūpi kalālayaḥ //

LXXXI.
(39) nirvvinnam iva bhuñjānam antakaṁ vairivāhinīm
(40) tīvram atvarayaj janye yaddhanūravaraudravāk //

LXXXII.
(41) pr̥thvī pr̥thvīparākrānter dūrakṣāpi mahādhiyā
(42) parītā parito yena pāṇigeva supālitā //

LXXXIII.
(43) ya aicchat prārthibhir dāne kr̥cchram na gamitas sakr̥t
(44) vaikarttanādivac carmma pūrvvayācanam arthinām @

LXXXIV. [a. ma-vipulā : - - u - - - - -]
(45) tatsūrir āsīd yo vuddhyā tadgirāṅgirasopamaḥ
(46) śaśāsāśeṣaśāstrāṇi śakrāśāśramaśāvdikān //

LXXXV.
(47) śālābhidhānaḥ kavijit prajñayā nāma dhautayā
(48) śrījayendrādi yaḥ prāpa paṇḍitāntan nr̥pājñayā //

LXXXVI.
(49) adr̥ṣṭapūrvvaśāstrāṇān durvedānāṁ parair bhr̥śam
(50) yathāvad vakti yas smārtham adhītānāṁ yathāvalāt //

LXXXVII.
(51) uccairāsanam āsthāya śiṣyāṇāṁ vodhanaṁ mahat
(52) cakre yo nudinaṁ rucyā bhāsvān ambhoruhām iva //

LXXXVIII.
(53) śāstreṣu śāvdikāś śrutvā yasyānyādhikam ūhanam
(54) tatkarttaivan nu śakto yaṁ vyākhyātum iti menire //

LXXXIX.
(55) sandigdhārthaparikliṣṭā yaṅ guruṁ vivudhāś śritāḥ
(56) śreyolobhāya niśśaṅkā damūnasam ivāparam //

XC.
(57) codito dhyetr̥kakulair mmedhīro yas taduttaram
(58) cakre kṣipraṁ yadi praśno gamitas syān na sādhutām //

XCI.
(59) mahāpraśnamahīdhreṇa yasya dhīdugdhanīradhiḥ 
(60) prādād apūrvvam iṣṭārthaṁ mathito vivudhākaraiḥ //

XCII.
(61) śavdair vidyāvivādotthaiś śāvdikānāṁ yadālayaḥ
(62) pāpāny apā kr̥tānīva ghoṣayām āsa sarvvadā //

Face D

XCIII.
(1) yathoktayākulo yo pi viprapūrvvasaparyyayā
(2) śivāṅśaś śiśuśītāṅśuśekharaṁ śaśvad asmarad //

XCIV.
(3) sārāṇi bhāratādīnāṁ śrotoktāni mudaṁ yayau
(4) yenābhijātavacasā valgugītiśruter vvaram //

XCV.
(5) vacanaṁ yuktimat prāyaḥ pāṅsukrīdacchiśor api
(6) yasya sadmany atithayaś śrutvā vismayam āgataḥ //

XCVI.
(7) matānāṁ yo nr̥patinā padārthohāpaṭīyasām
(8) śrāstr̥ṇām api lokānāṁ gurūṇāṁ paramo guruḥ //

XCVII.
(9) paṇḍitānāṁ vapuḥ kāntam icchatāṁ śāśvataṁ yataḥ
(10) ekāntakāntakaraṇaṅ karaṇaṅ gadyapadyayoḥ //

XCVIII.
(11) sumanohāriṇi yasya viśadā guṇarañjitā
(12) hr̥dyā vāg divyamāleva bhūṣāyai kena no dhr̥tā //

XCIX.
(13) na kevalaṁ kavitvena mānyo yas sajjanair api
(14) rājājñayācñayānarthamocinyāpīṣṭadānataḥ //

C.
(15) dagdhainasaṁ satyavācan dhr̥taśaivaṁ sadarcciṣam
(16) ātmasāmyamudevāgniṁ yo nvahaṁ haviṣājuhot //

CI.
(17) vidyārthisaṁbhr̥tair vvittair vvitīrṇair api santatam
(18) pātrānurodhatas satsu koṣṭho yasyākṣayīkr̥taḥ //

CII.
(19) ārttvijīnaḥ kr̥to rājñā guṇagr̥hyeṇa yo gr̥hī
(20) gr̥hītaśāstrasāreṇa makheṣv akhilasiddhidaḥ //
% (Trad. GC) : Désigné pour les fonctions de prêtre (r̥tvij) par le roi qui admirait sa vertu, ce maître de maison amenait les sacrifices à une réussite complète parce qu’il s’était assimilé la substance des traités.

CIII.
(21) sādhuvr̥ityā janān sarvvān vācāmr̥tarasasrutā
(22) yo nnapānādidānenānandayad gauravānvitaḥ //
% sādhuvr̥ityā : vérifier.

CIV. [a. na-vipulā : - ⏑ - - ⏑ ⏑ ⏑ - ]
(23) nīradhātrīti bhavane padmanābhasya dehinām
(24) śaraṇyaḥ prārthanādānāt tannātha iva yas sadā //

CV. [c. na-vipulā : ⏑ - ⏑ - ⏑ ⏑ ⏑ - ]
(25) yo rccanīyo rccito bhogais svabhogyair api bhūbhr̥tā
(26) manasvimānasamaṇīn akrīṇān niṣkrayair nayaiḥ //

CVI.
(27) tasyāsic chiṣyavaryyo yaḥ phalapriya itīritaḥ
(28) śrīkavīndrādināmāpa paṇḍitāntan nr̥pājñayā //

CVII.
(29) siddhyarthapāṭavodbhāsibhūṣāṁ vidyām ayojayat
(30) vapuṣānanyalavdhenālam aho yo rhayuktaye //

CVIII.
(31) śivāgnigurupūjāsu nipunaḥ puṇyasādhane
(32) nibhr̥tas sādhubhr̥tyanāṁ vinetā nayakovidaḥ //

CIX.
(33) vidvadvr̥ddhajanopāsī sādhuvr̥ttihitodyataḥ
(34) dayālur anasūyaś ca vadanyo yo tithipriyaḥ //

CX.
(35) uktapratyuktabhāvena cireṇa svāntahāriṇī
(36) api vāṅ madhurā yena prakr̥tevānvamīyata //

CXI.
(37) gurvvarthān ced gatāḥ prāṇāḥ kr̥tārthā yena saṁmatāḥ
(38) mahānto hi paran dharmmaṁ vaddhnanti dhvaṅsijīvitāt //

CXII.
(39) sādhutvād ātmanā sādhye parārthe maṅgale vidhau
(40) gurur ātmapratinidhiṁ prāyaḥ prāyuṅkta yaṁ priyam //

CXIII.
(41) tīvrārttipidito yo pi śivabhaktiparāyaṇaḥ
(42) śivam abhyarccya bhuṅkte sma yadi śaucavidhikṣamaḥ //

CXIV.
(43) sūkṣmārthapracchipaṭave pratyuktiṁ prauḍhapāṭavaḥ
(44) prādāt pratīkṣya yaḥ praśnaṁ kathaṁ apy āsamāpanāt //

CXV.
(45) dvir vā trir voktam anyena sugrahaṁ hitakāmukaiḥ
(46) vyākhyeyan tattvato yena tv ekavāraṁ mahādhiyā //

CXVI.
(47) padyānān dhiṣaṇāvadbhir arthan durvedam apy aram
(48) uktyantena samaṁ vāggmī yas sma vyākhyāti tattvataḥ
% vāggmī : Sic, avec g redoublé.

CXVII.
(49) guror niyogatas tena śikṣito yaḥ kalāvidhau
(50) lekhādye śāstrasārāntagamanānte sukauśalaḥ //

CXVIII. [c. na-vipulā : - - ⏑ - ⏑ ⏑ ⏑ - ]
(51) śrīśaṅkarakaveḥ prāptaguhyajñānas sadassu yaḥ
(52) saujanyajanmanilayāt sārvāt sūripurassarāt //

CXIX.
(53) vadanyād dhanyavr̥ttāḍhyād dharmmaśīlād udāragoḥ
(54) rājñaḥ kr̥tajñas saguros sadvr̥ttāṅśam imañ jagau //

CXX.
(55) mantrī vāgīśanāmāsa choktrakvānpuravān vaśī
(56) sumantra iva rāmasyodayādityamahībhr̥taḥ //
d. °mahībhr̥taḥ (vérifier l’estampage) : °mahībr̥taḥ IC.

CXXI. [sragdharā : - - - - ⏑ - - / ⏑ ⏑ ⏑ ⏑ ⏑ ⏑ - / - ⏑ - - ⏑ - - ]
(57) ārabhya śrījayākhyād dharaṇidharapater ekaśubhrātapatrād 
(58) āsūryyākhyan nr̥pāṇāṁ vyajanavaradharan tryuttarāṇān daśānām
(59) vitsoṁroṅdeṅmahājājayanajasadayacnāmamūlaṁ kulaṁ sad 
(60) bhūbharttur vallabhañ ca prathita ⏑ ⏑ yaśas tasya kiñcid [va]bhūva //

CXXII. [sragdharā : - - - - ⏑ - - / ⏑ ⏑ ⏑ ⏑ ⏑ ⏑ - / - ⏑ - - ⏑ - - ] (corriger Cœdès)
(61) sa*siktaḥ puṇyanīraiCCr̥ ⏑ ⏑ C[a]vika[l]ai[s] tūdayādityarājye 
(62) tanmūlo vaṅsavīrudd aruśavahutabhug bhūpasadbhaktisāraḥ
(63) dharmmācāroruśākhaś śritasujanavipattrāṇapuṣpo yaśasya-
(64) svarggīyehāphalāḍhyaḥ paricaraṇapadaprāptasauvarṇṇalakṣmīḥ @
% (Trad. GC :) Sous le règne d’Udayāditya(varman), la plante de cette famille, ayant ce (Vāgīśa) pour racine, bien arrosée par la pluie régulière des bonnes œuvres, ayant pour feu crématoire le soleil*, ayant pour moëlle la fidélité au roi, pour maîtresse branche l’observance de la règle, pour fleur la protection des gens vertueux qui avaient recours à elle dans le malheur, et pour fruits son effort en vue de la gloire et du ciel, obtint une Lakṣmī d’or comme insigne de sa fonction [note 3 p. 219] : Traduction conjecturale : aru « soleil » est un mot de lexique. 
