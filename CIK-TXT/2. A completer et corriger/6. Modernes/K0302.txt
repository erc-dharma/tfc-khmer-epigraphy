K. 302/1553- 1613 śaka (Angkor Wat, Preah Poan)

Estampage EFEO n. 43-72

Mahā Bidūr, Krassem Inscriptions Modernes d'Angkor, Paris, Cedoreck, 1984.

Texte :

No 15 (no 21B)1

(1) sabvmassatu 1553 sak mamae anak khsatr khaeh māgh prāṁ 

(2) piy roj sukkh bārsārnā man gi anak saṁmatec arisudhamma mān ci

(3) tr sarddhā sāṅ braḥ buddh pratimā mās braḥ aṅg 1 braḥ buddh jheh braḥ 

(4) aṅg 36 debv ārāddanā niman is kaṁmrataeṅ saṅgh phoṅ mān ana

(5) k saṁmatec braḥ pathamuni pubitr anak braḥ mhāmaṅgal nū anak braḥ rāj ruci

(6) nū anak braḥ indra kilās anak braḥ pavar sattrā anak braḥ mhā mokaga

(7) lān nū anak braḥ rāj silā rthār mhāsaṅgh rāj pūbitr is saṁ

(8) matec braḥ grūv therā nu ther bhikkh saṅgh bhoṅ jā braḥdhāṇ jā 

(9) bvejjañāṇ anak braḥ asuridhamm pros āsūs neḥ qoy 

(10 vūc jā praiy hveṅ braḥ sraloḥ jraḥ it kuṁmitṅ ley thā pe mānā mū 

(11) y yok ā neḥ jā khñaṁm ley braḥ aṁmpāl khsec kuṁmapi 

(12) pros anak noḥ ley doḥ yoppi kaṁmrataeṅ mukkh mantri 

(13) e nā mūy paṅgāp roeh qoy jā khñaṁm ley dov c-in 

(14) nā catu rāpāy bhūm nāya sapp kāl hoṅ nā me daṅ neḥ 

(15) tapat yok prāk tāṅ rāy braḥ bvuṁ dān sralāḥ ley anak 

(16) yok prāk paṁbeñ qoy me neḥ vūc rāksā braḥ hoṅ 

(17) thā me mān nā mūy yok me neḥ jā khñaṁm ley o 

(18) y anak noḥ dov nā pañcānan tarik nāy hoṅ . 

No18 (no 24 B) 

(1) sabbhammstu svasti śrīy bhimṅgal bahūl cestā 

(2) jaiyyā t-aoe rek 1555 sakka rakā naksatr khaeh bbhisāk 2 

(3) roj thṅaiy suk buttabā rranān assa jjam nuṁm nak tūn mo 

(4) k nū me sūs nū me aṅ ccau ñān nū ccau brambhi cit nū ccau braḥ ccau 

(5) kaev ccau toṅ me aṁm me tīm me jaiy me ros me saroey a- 

(6) ssa nak dāṅ aṁmapāl noḥ sot mok sāṅ gūsal ph-hal pon rīy 

(7) nak tūn mok sot sāṅ braḥ but tharrūp aṅ 1 doṅ 1 rīy me 

(8) sūs braḥ but tharrūp aṅ 3 do 1 rīy me aṅ nū kūṇ prasāh sāṅ braḥ bu- 

(9) t tharrūp aṅ 3 doṅ 1 bbhittān 1 gatti jā sūrec hey riy assa 

(10) nak dāṅ aṁmapāl noḥ sot mok mān cit noḥ bram limmi jā mūy hey 

(11) mok adoessa thān me mok neḥ o-ay rruc jā brāṇā sram sralaḥ at kaṁ 

(12) mtaṁṅ ley riy e sāk sī viy ñān nak tūn mok sot e-a 

(13) ssa āriyasyaṅ phoṅ mān nak yeṅ nak samatec braḥ muniy sṭhā 

(14) h pūbitr nū nak yeṅ nak samtec braḥ muniy jjet pūbit nūnak ey 

(15) 9 nak samtaec pañā odaiy nū nak pavar maniy pūbit assa kaṁmarra 

(16) ttaeṅ bhbik therrā nū ther samaner phoṅ cren gatti jā prathdhān nak tū 

(17) n mok neḥ hoṅ nā e grāhaḥsa sot mān ok hloṅ thādhū- 

(18) ppesa 1 nū ccau maniyvar 1 nū ccau sammāniy 1 ccau noṅ ccau 

(19) ana ccau braḥ e srīy sot mān me tīy 1 me kaen 1 me yas 

(20) 1 me kaev 1 me lūr 1 is nak dāṁṅ aṁmapāl noḥ siṅ jā viñān 

(21) hoṅ doḥ kūṇ gat ktīy doḥ kmūy gat ktīy doḥ ccau gat ktīy is 

(22) ñāttīkā dāṅ 7 santān siṅ jā taṁmaniṅ hey thā penān mūy mok bi 

(23) bāt māttrā me mok neḥ jā khñum viṅ ley braḥ brāssa aṁmapāl khsāc 

(24) ktīy kaṁmapi prossa nak noḥ pān ley hoṅ doḥ bvuṁ noḥ sot ra 

(25) ndāḥ dāṅ ānna cakkra bāl pāñ mhā pratt bbhiy ktīy pāñ jheh brik- 

(26) sā dhuṁm ktīy kaṁmapi o-ay trūv jheh noḥ ley o-ay trūv taeh na 

(27) ga bibāt māttrā thā jā khñuṁm noḥ ssap2 jāt kaṁmanet hoṅ doḥ 

(28) bvuṁ noḥ sot thā peh traccaek nān mūy lá hey nov thā jā lá o-ay 

(29) traccaek nak noḥ hoṅ broṅ brāy banarāy luḥ va ai ta sūr samapā 

(30) t nāy hoṅ hey doḥ yoppi traccaek nān mūy lá hey thveh jā ma 


(31) na lá tīṅ hey thveh jā man tīṅ viṅ o-ay traccaek nak noḥ thallaṅ 

(32) 2 ssap jāt kaṁmanet hoṅ // mūy nīy sot kāll nak 

(33) tūn mok adisṭhāṇ me mok neḥ mān nak yeṅ nak saṁmate

(34) c pañā odaiy pūbitr nū nak pavarmniy pūbitr nū nak braḥ sar sū 

(35) t dhām pūbitr braḥ aṅ dāṅ 3 noḥ gi jām go kār taeṅ pañ 

(36) yol o-ay par pūr hoṅ o cārik neḥ anak naiy 

(37) sāṅ cuṁpa thṅaiy ādit 3 ket jā parpūr hoṅ o

No 24 (no 30 B) 

(1) sabbhamastu1565 sak mamae nāksatr praṁbil rocc bhadrapa 

(2) ta bār sukh is juṁnaṁ kraṁkāryy saghaṅ phoṅ cren 

(3) mok juṁnaṁ mey māh nū kūṇ mūy nū āratr 

(4) naeḥ toy braḥ buddhīkā anak braḥ dharmm mīkhittī mhā 

(5) saṅghrāj pubitr braḥ aṅag orrūc jā braiy sralāḥ 

(6) it kaṁmatiṅ ley r-aeṅ 2 mok luḥ is braḥ jan dov 

(7) noḥ mān jaṁnaṁ kaṁmrataeṅ saghṅ kraṁkāryy grahā 

(8) vās phoṅ syiṅ mān citr pitisomanas brom tū 

(9) c pantām braḥ aṅag hoṅ mey māh nū kūn niṅ āratr 

(10) naeḥ orrūc jā braiy sralāḥ it kaṁmatiṅ ley 

(11) mān juṁnaṁ anak yeṅ anak saṁmatec prañān napubitr 

(12) nū anak barāj silā cāryy mhāsaṅgharāj pubitr anak 

(13) vi naiy dhar pubitr nū anak braḥ saṅgharāj jā mhāsaṅgharāj

(14) pubitr nū anak saṁmatec braḥ dharmm sarikadhāt pubitr 

(15) nū anak mhāther pavar dakkhin pubitr nū anak saṁmatec 

(16) sū met pubitr is saṁmatec braḥ grūv therā nū ther saṁ 

(17) me nar phoṅ cren // riy is sis braḥ aṅag sot mān ana 

(18) k mhā themaṇṭhi jet pubitr nū anak saṁmatec pavar dakkhin 

(19) pubitr nū anak saṁmatec braḥ var jet pubitr nū anak ke 

(20) v nū anak sakh nū anak nai nū anak dhamaṇṭhī dhamasut 

(21) nū anak sman pañā nū is saṁmenar tūc ddhaṁ phoṅ cren siy

(22) 9 jā sikhi viñā ri e grahāvās sot mān anak baeḥ mano 

(23) va braḥ aṅg nū anak braḥ mhā smat nū braḥ saṅgh kariy is kram 

(24) kāryy cren ri e ñāt anak sot mān tā yas nū braḥ ma 

(25) ṇṭhir jā nū braḥ sren cov nū paṇdit in nū cosā mantrī 

(26) nū braḥ cov cakkrīy mey kaen conok nū braḥ indr ca 

(27) kkrīy cor sū e srīy sot mān nāṅ nuṅ nāṅ aṁm kraṁ 

(28) kāryy aṁmapāl naeḥ syiṅ jā sikhi viñāṇ tyaṅ 

(29) is sacc ktīy hoṅ // nū rrūv kraṁkāryy ñāt e 

(30) nā bibāt sratīy yok mey mā nū kūṇ vā naeḥ jā khñuṁ ā 

(31) tmā ley qoy anak noḥ dov ket ai ta pañca nan ta rik daṁṅ prām kuṁ trā 

(32) l toḥ raṅgoḥ biy narak noḥ ley ri randāḥ daṁṅ anan kuṁmapi pañ 

(33) jheh e daet ley qoy pañ tae anak noḥ sapp2 jāt kaṁmanet 

(34) ri is kraṁkāryy aṁmapāl naeḥ syiṅ jā sikhi viñān tyiṅ paeh 

(35) thā jā mān tiṅ viñ qoy anak noḥ thlaṅ hāray jāt kaṁmanet nū 

(36) rrūñāt nā mūy tyiṅ geh bibāt mātrā jā khñuṁ p-aeh anak nū 

(37) mūy giy jūy āsūr kun hey qoy anak is aṁmapāl noḥ 

(38) broṅ brāy bannarā dov sūrgg sampāt sapp2 jāt kaṁmane

(39) t hoṅ // mān anak samatec kathṭhā pāmmi sasirraṁm 

(40) lom sak mān anak mhā ther jetavaṅss pubitr . 

No 33 (no10A)

(1) sabbhamastusūsti śrīy sabbha muṅgal bahul cestā jaiyā tīrek 

(2) 1612 sak maminksatr 14 ket khaeh caet 

(3) thṅaiy sau bārsārṇnā man gi is juṁnumam saṁmataec braḥ 

(4) sumuṅgal mahāsaṅgharāj pubitr nu samtec braḥ var je 

(5) ṭṭha sitthā mahāsaṅgharāj pubitr nu samtec ariy puñā 

(6) nu braḥ mahāther manī sudhaṁmm nu braḥ mahāther pakhānti 

(7) braḥ ariy paddaṁm braḥ pañā bidūr nu braḥ par pālái nu anak 

(8) phūr nu anak braḥ draṅ nu anak liy e gras sot mān braḥ subhādhi 

(9) bvatā sūs nu anak braḥ sāna samapāt nu jiy toet nu anak jiy nu 

(10) anak agga hmīn iy e śrī sot mān tūn nnāṅn nu nāṅ bov nāṅ 

(11) puk nāṅ gāṁnāṁnāṅ maen nāṅ krey nāṅ paen nāṅ jāt is anak daṁṅ amapā 

(12) l noḥ mok jāsākkhasiy bejñañāṇ naiy anak aūt nu aka 

(13) hmoen joem nāṅnāṅ nū mān citr thlāsarddhā mok sāṅ braḥ 

(14) mās aṅg 1 daṅhvā aṅg 1 prāk aṅg 3 e smā dān sot 

(15) taṁmiṅ 10 hoey laeṅ me pus naeḥ qoy vūrc srai pun prāṁ 

(16) mapi dis it picir bol ley thāpoeh poṅ ph-uṇ kūn 

(17) kmūy e nā mvay mok vivāt mātrā me pus naeḥ hoey braḥ trā 

(18) s aṁmapāl khsāc kuṁpi pros anak noḥ ley haey qoy rā 

(19) ndaḥ daṅ ānn cak krabāl paeñ kpāl anak noḥ sabv 

(20) 2 jāt kaṁnaet hoṅ . 
