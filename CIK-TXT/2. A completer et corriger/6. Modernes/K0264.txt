K. 264/1606 śaka (Pre Rup, Siem Reap Province)

Estampage EFEO n. 342

NIC I, p. 36

Estampage EFEO n. 342

Texte : 

(1) ..................................................................................................

(2) ..........................................................................ṁangi ...............

(3) iss juṁnaṁ anak samtec braḥ pañādikkhin pūbitr nū anak

(4) k samtec braḥ braṁhmarāj pūbitr nū anak samtec braḥ mahācann pūbitr nū anak samtec ..ṅsā pū 

(5) bitr nū anak samtec braḥ mahāhāmam pūbitr nū anak samtec braḥ saṅ.....pūbitr nū anak 

(6) pañādikkhin pūbitr nū anak jeṭṭhapañā pūbitr therānūther bhikkhusaṅg samner phoṅ riy e krahast 

(7) [so]t mān anak braḥ bhaiyarājā 1 tā nūv 1 co som co niy co phem nū co āt 

(8) [co] kūv co nan riy e śrī sot mān anak ratn tūn kaev nāṅ rass nū nāṅ ays nāṅ 

(9) hman nāṅ kñev nāṅ gaṇ nāṅ dāv jih ūv o iss anak daṅ ampāl neḥ syaṅ jā sakkhasi vi

(10) ñāṇ naiy nāṅ sar mān citr sārddhā mok sāṅ braḥ prāk aṅg 2 phtān 1 kuṁmbi 1 o hey qoy 

(11) sūt māttuguṇ braḥ abbhidhamm camloṅ pun o hey mok qoy co som neḥ ruoc jā braiy 

(12) sralāḥh prāmpiy diss iyt mūl dal ley o thā peh poṅ ph-uṇ kūn co phov bārṇ ñāti-

(13) kā enā 2 muy mok bibātt māttrā yok jā khñuṁm ley braḥ ampāl khsec kuṁpi pros anak 

(14) noḥ ley raṇdāḥ daṁṅ ānanacakkavāl pañ jheh briksā phoṅ kuṁ qoy trūv ley trūv tae

(15) h anak noḥ sabv2 jāt hoṅ o doḥ yopiy cūkraṁm enā2 paṅgāp qoy co som jā khñuṁ ley 

(16) braḥ ampāl khsec kti kuṁ pros ley o // carik naeḥ anak dhammaraṅsiy poḥ hoṅ 
