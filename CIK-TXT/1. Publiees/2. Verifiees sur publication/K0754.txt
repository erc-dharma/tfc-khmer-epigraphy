K 754/1230 śaka (Kok Svay Chek, province de Siem Reap)

Estampage EFEO n. 952

Cœdès 1936, p. 14 [réimp. APK I, p. 282].

Texte :

Face A

I.
(1) @ visuddham avisuddhānaṁ suddhisampāpakañ jinaṁ 
(2) dhammañ cāriyasaṅghañ ca satataṁ sīrasā name @ 

II.
(3) // sirisirindavammākhyabhūpeso guṇabhūsano 
(4) yasodharapure āsi maṅgalinduyamindunā @ 

III.
(5) // nabhaggiyamacandamhi assinītārakānvite 
(6) ravivāramhi tatiye yāme tīte dvipādake @ 

IV.
(7) // sirisirindamol̥issa mahātherassa dhīmato 
(8) sirisirindaratanagāmam etaṁ adā mudā @ 
%  sirisirindamol̥issa : il est noté sirisirindamodṭissa : Le caractère l̥ est formé par la superposition d'un d et d'un ṭ souscrit (IC).

V.
(9) // sirimālinīratanalakkhī nāma upāsikā 
(10) saddhādiguṇasampannā rājālaṅkārapālakā @ 

VI.
(11) // pesitā tena kāretvā vihāram idha sā puna 
(12) parikhañ ca taṭākañ ca khaṇāpentī tato paraṁ @ 

VII.
(13) // candaggiyamacadamhi bhūpādhipatipesitā 
(14) buddharūpaṇ ṭhāpāpetvā dāsidāsādike adā @ 
% buddharūpaṇ : noter le sandhi (IC).

VIII. 
(15) // vakulatthalagāmañ ca daṁdāmavhayagāmakaṁ 
(16) tālīsatthalagāmañ ca nadyaggaggāmakañ c'ime @ 

IX.
(17) // bandhento khettasīmāyo samantaṭṭhadisāsu ca 
(18) buddhapūjāya cādāsi bhūpādhipati dhammiko @ 

X.
(19) // sirisirindaratanagāmakkhettānam antare 
(20) aṭṭhapantīni khettāni yājakānam adāpayi @ 

Face B

(1) @ 1230 śaka navamī ket puṣya qādityavāra qaśv[i]nī nakṣa-

(2) tra pāda vyar ti srac tr̥tiya gi nu vra[ḥ] karuṇā ta paramapavi- 
% ti : ou gi (IC).

(3) tra @ vraḥ pāda kamrateṅ qañ śrīśrīndravarmmadeva @

(4) pre cār śīlāprasaṣṭa śāka ta gi sru[k] qaṁcau sruk cuṅ chdi- 

(5) ṅ nā jeṅ nala triṇi jau qoy sruk snoṅ qoy nāma sru- 
% nala : ou chala ? (IC).

(6) k śrīśrīndraratnagrāma pre kamrateṅ qañ śrīmāliniratnalakṣmī 

(7) vraḥ thniṁ saṁrac vihāra saṁniṅ jyak qañcan danle / 1230 śaka ṣṭhā- 
% saṁrac : ou saṁrap ? (IC).

(8) paka vraḥ vuddha kamrateṅ qañ śrīśrīndramahādeva prasāda ta ma-

(9) hāsvāmī thera śrīśrīndramaulīdeva jā saṅkalpa paṁre ta kamrate- 

(10) ṅ qañ bhikṣusaṅgha phoṅ / sruk jaṁnvan ta paṅgan saṁrap vraḥ vu- 

(11) ddhayajña sruk daṁdāṁ caṁnat gok vakula gok saṁlāñ sre 

(12) bhūmi pansaṁ noḥ paṁre dina raṅka liḥ prāṁ // sre kamrateṅ qañ 

(13) ta siṅ pratipakṣa jaṁ praṁpīy kaṁluṅ sruk śrīśrīndraratnagrāma / ta 

(14) caṁqin vraḥ vuddhayajña tai lakṣmī pêḥ vṅya yaphlāṅ paṁre śī lān / ta
% Le signe vocalique transcrit ê affecte la forme du măï muen siamois. Cette forme en double spirale est la seule employée dans l'épigraphie ancienne du Cambodge pour représenter la diphtongue ai. A une époque que je n'ai pas encore déterminée avec précision, en tout cas dès Jayavarman V, ai est représenté par un signe correspondant au măï malăi siamois qui est employé concurrement avec le signe ancien. La présente inscription prouve : 1° que l'ê ouvert était déjà différencié de l'e ordinaire au début du XIVe siècle ; 2° que le sige vocalique actuellement employé au Cambodge, et attesté dans les inscription modernes d'Angkor Vat, pour représenter cet ê ouvert est issu de l'ancien signe ai à double spirale (IC).

(15) thve vraḥ vuddhapūjā śī gaṅgāśarmma tai sukharatna qātmaja śī kê @ tai

(16) phsāy mvay kṣīrāyata mvay @ kīrāta groṅ phsaṁm praṁpīy @

(17) go canmat go kryav dnyaṁm praṁpiy krapī yī jmol dnyaṁm vyar lā 

(18) mvay @ saṅkha sukla vyar qarddhasaṅkha saṁrit mvay qarghya pādya varddhiṇī phsaṁm pvan @

(19) kalasa sraṅ mvay teṁ phlāṅ prāk mvay kaṭaka modarī prāk saṁrap mva- 
% modarī : (mo/co/vo/he) ? (IC).

(20) y gandī trapū mvay kamandalu saṁrap mvay bhājana laṅgau mvay jeṅ pa- 

(21) nsaṁ kosa trapū pvan greṅ vyar tyal vyar panqêṅ mvay javanikā mva-
% panqêṅ : IC : panqèṅ : vérifier.

(22) y kusumbha vyar thāna ruṅ vyar sgar mvay tāla chanda pansaṁ sre bhūmi 

(23) caṅvat sruk roḥ ta ṭīka / pūrvva prasap gol / qāgneya prasap go- 

(24) l dakṣiṇa prasap gol nair̥tīya prasap gol paścima prasap 

(25) gol vāyavya prasap gol quttara prasap gol qīsānya prasap 

(26) gol @ neḥ sruk qaṁcau nā vraḥ śakti kamrateṅ qañ suvarṇnali-

(27) ṅga phtyaṅ ni pre jau nu thās chaqin liṅ piy qoy sruk lun snoṅ 

(28) sot sruk daṁdāṁ caṁnat pansaṁ nā vraḥ sruk saṁr̥ddhipura phtyaṅ ni pre qo- 

(29) y sruk kanakabhāga viṅ snoṅ sruk cuṅ chdiṅ phtyaṅ ni pre qoy 

(30) sruk vraḥ qīt viṅ snoṅ nā thve vruḥ raṅka ta gi…

(31) śī khdit sot phsaṁ… 
