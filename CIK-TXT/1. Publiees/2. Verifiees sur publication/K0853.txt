K. 853/ixe śaka (Phnom Bayang)

Estampage EFEO n. 1108

IC I, p. 256

I. Maṅgala à "Siva
II-III. Panégyrique de Indravarman
IV-VI. Panégyrique de son fils Yaśovarman (r. ś. 811)

Texte :

I.
(1) @ // śriyam vo dhūrjjaṭiḥ pātu yasyāṅghreḥ bhārapīdayā
vadhirīkr̥tasarvvāśān daśāsyo vyakr̥ta svarān [//]

II.
(2) kamvujādhipatī rājñāṁ mūrddhasv āhitaśāsanaḥ
śrīndravarmmeti rājā yo dikṣu khyātaparākramaḥ [//]

III.
(3) sevārājasamāhāramauliratnāṅśunirggamaiḥ
ratnasiṅhāsanaṁ yasya dviguṇīkr̥taśobhanam //

IV.
(4) ekaikāṣṭaśakāvāptarājyaśrīś śrīyaśonidheḥ
śrīyaśovarmmaṇāmāsīt tasya putraḥ pratāpavān //
% ṇāmāsīt : GC : corr. °nāma

V.
(5) dharmmāviyogikr̥tyasya rājye yasya kr̥taṁ yugam
parokṣam apy atiprītyā varttamānam abhūd iva //
% prī : pri ?

VI.
(6) yato niryyāya satkīrttir bhūyasī parito diśaḥ
dūrāddhvaśramatapteva pasparśśāmbho mahodadheḥ //

VII.
(7) tena rājñā kr̥tajñatvāt saṁpadbhir yyo yatīśvaraḥ
sauvarṇṇabhasmapātrākṣamālādyābhis susatkr̥taḥ //

VIII.
(8) parārddhyam āsanaṁ padmadalakesarapaṅktimat
yatīnām ādhipatyena yo ddhyāste sma nr̥pājñayā //

IX.
(9) śaivajyotiṣaśavdārthavādiśāstrārthavedinā
yenātmāntarṇṇigūḍho pi yogena dadr̥śe śive //
% Vérifier s’il ne faut pas lire, en d, śivaḥ plutôt que śive ?

X.
(10) śrīndravarmmaniyukto ya uttarendrāśramādhipaḥ
toyaṁ vijñāpayām āsa durlabhaṁ bhogyam āśrame //

XI.
(11) itivijñāpito yena śrīndravarmmāvanīśvaraḥ
tatākaṁ kārayām āsa narair viṣayavāsibhiḥ //

XII.
(12) taṭāke khanyamāne yatsauvarṇṇagurumandalam
pūrvvopanihitaṁ bhūmāv uddhr̥taṁ khananīdharaiḥ //

XIII.
(13) yenedaṁ pratimāyai tac chambhor bhavatu bhūpate
rājño vijñāpitasyeti sādhuvācyanukūlatā //
% ab. tac chambhor : tacchambhor IC I.

XIV.
(14) śāmbhavī pratimā yeyaṁ sauvarṇṇī śivikāsthitā
nīyate dyāpi yas tasyāḥ nimittam abhavat kila //

XV.
(15) śrīyaśovarmmaṇā paścāt svāśrame dhikr̥taḥ punaḥ
ya ācāryyādhipatyena labdhavān pravarāsanam //

XVI.
(16) yadyaśo hārakahlāranīhārākr̥tikāntimat
niṣkalaṅkaṅ kalāvantaṅ kalaṅkāṅkam ivāhasat //

XVII.
(17) prāṇiprāṇaparitrānapradhānaparimānataḥ
yo rāgī vītarāgo pi śivatvaikatvaveditaḥ //

XVIII.
(18) sa evāmarabhāvākhyo yatīnāṁ pravaro guṇaiḥ
śālām akr̥tā devasya dakṣiṇopatyakātale @
% c. akr̥ta : akr̥tā IC I.
